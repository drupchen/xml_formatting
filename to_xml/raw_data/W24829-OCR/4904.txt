OCR text

49040001.tif
གརྒྱ།།༤གེ་ནང་༄ཆ་སྡབ་ཚོས་ཆབ།།
ར་གག་་སློ་།་་༤་་ཁུ་༦་༥་རྣ
ཚོ་ར་༤༤་1་ཇི་(2——116132་རྩ་
722༠༦༠1ཡོངས༧༥ག1 49ཕྱི
༤༥༠༤༠1༦༧༤ག1(གོ 24829
11་(1༦ དཔལསྒྱུ༤ཡོ་ཡོ་ཨཁིསྨད་༦༧དབང་ངགསུང་ཚོམ།
53༤༦ཅི༧༥7073༥༤་3133༧༧༠༥༠3༦༧༧༦༤༦ཁུ
༨༥ཨི༠1 ཡོ་ཡོ༄གམེད་ཆོ༤༦དབང་པོ།
787༤63183༧ག༠༥༠༦༤1༧༦༤༦ག
བཅ3༠ཚབ་༠7 1215 871་༠11༤༤༧༤༧༦ (1༧༤༧༧༧39༤1༦༠༧རྫོག༠༥༦༤ཁུ
༠༧31༧༧༤༦11༠༦༤1༠༠
21༧༤ ༥༦ཚོ23ལོའི
༤༦113531 31༦༦༠༧༧1033༧༤༦༦༥༧༦༦༧3
བའི(3 283
ག༤171༥༧33 8
༠ཡང༷༥༤༦༠1༥༧ (༠(1༠༦།) 8
༥༤ག10312221བངགེ༥༠༢༠༤28833 2
སྨོ༥༧ག1༠(1བ(༥འཁུ༠༧༤༩༤3 6
སྨོཨག1༠(ག༦༥༤༩༤༠3 614
ཀུ༦༠བྱ༤ལོ༅༦༧༠ལོ་ཁྲི༷ས ཚོཚོཚོ།ཆོ༥པཟློ།ཚི།ཤཱཏཱ་པའིཚོཿསྡུ་༧སྦྱིཤཱཛི༵༵༵༵༵༷ཚོཆོགི
17༧3་་་༥༦༤༥༠1༦༠1༤གརྶཱ710011་༤ཚོ2005


49040002.tif
༧༩༧༤༩༩༩༥།0—ངས༩༧༤༡3ག་མཚོ༧༧༨༩རྒྱ་།ཚེ།༤༧༧༩༧༤༩༩༦༩༩༥༧༣༥༧༧༢༥༩5་
༧༠༠་་༧1སྐུ་ལོ637་2004311265
གསྐྱོཁུ་ ༩ལོ་་རྔུ་་ཆི་་ག༦༥༤༤༠༠༦་ལོ1༠༧༠(༠མཚ་21༠༠ང༠༥1༠931༠་)
2་ཁུ༷ས་1ས་ཁུ་་་0—7༦༥ལྔས་་3123—༤༧༤༠༥༠3—771—4680—90་22ལྔ།—597ཁུ196་1808་
སྐུ་ཀྲོ11613་་བཀྲོམ་39༧10—1མོ——་3183—༤༦༧༤༠503—༤146ཡོ་ག་123ཀུཅི༧ལོང་ཡོ23་
པྱས17་ང11613་(༤༠173་20031
ལྟ་ཁུ་མ་གཚོ1་་༠109༥༠ས།1(1་2921—39༧133ཁྲིམ་6མཚོ
20152123111ཐམས་་2ཚོ༤༦བཅ1་
2061ཁུང༤༧༠རྣ་མི་༠༧་(༠5 28—༤1་་31—རྫོག༠ཀུ༧17183འངི3༦མགང༦༥༧༧ག2003་
༧༤༥ལྔའི་་་8ལྟ་་་111་་22༠༧་
132ས་7540927631(༤༤)
བྱམངཁུ་པ་་སྒྲུ༷་།སྒྲུ༷ཚཁྲིཚོ༠ཚིཀུསྟ།༔ཚིཚིཤུཤཱརྙིཚོཧཱ༷།མི་ཤཱསྤྱཟློ༦)ཤཱ11།རྫུ༔།༦༥་དྐུ
ས༷་ཧཱུ་་ག་9་ལྟ༠༧༤༠583༠༥1༧༦༤༩ལྔསམ11(1113་
ཏྲེ་ང་ཨཽ་རྒྱ་་ཚོ11ཆོཚོ།སེཔ༷ས༈༈།རྡོ་ཤུ་༠༠(31233་
ཁས1༥༤༧༢—9ལྔ(བྱ༠1)ཇི་༥11༥ལྔ13——13༥(3་
༦༠༠1་༦༦༥༩༠་འི་་297662་4(2914)་
༠༧༦༧༥༦༨༠9་སྨོ་་་༠5—116—204—311265་ཕྱི་12་ཕྱི
༠༤༥37373་་༤༥་་(༧༦༠)20ཕྱི311265
2་97073༤༤༦ས་་་༦167ལས༠(༠༠237333——སྨོ༦༤༠3151073མཚོ༤༠༧༤233520་00(༤༤)
ཀྱུམ་11༤༠༧༦་1༠༠༧ཁུ


49040003.tif
སྤྱོ༷་སྡདང་།།ཝ(སྦྱོ། ༷་ ཟླུ་་


49040004.tif
No content captured

49040005.tif
དཔལ་སྤྲུལ་ཡོ་རྒྱན་འཇིགས་མེད་ཆོས་ཀྱི་
དབང་ཚོ་གསུང་འབུམ་
1—— —— ———་གཝ༷།ཝ། 1—— — ཚ ང ་ སྙེ ་རྡོཝ་ཝ ་ ཝ་་


49040006.tif
༅་༤བློ་ལྔ(༠12〉མཆ
ཁུ༦༤༤ ༥88734་གི༥༧༤ཅ་ ༧༧་་
ཁུ1།།༦༥༤སྦྱོའི་2003་7 13207—5409—2763—1
1་ཕྱ་་་་ ༴་ཁུ་་་ ’་①ཕྱ༤ ༤༥༧༤(1808—1887)
་་་ཛྲ་གེ་ལྟཿརྶཱ4——15——༤་—་ལྟ ས་2424་9
༷རྒྱ༥༨༧ཅ་པ༠1་གུ་།རྔོར(2003)20509165
ཁུ༤༤༤(8)
ཟློ།ཆའཆ་ ཁྱེམམ་༧ ༢༦ལྔ་
༥ལོ11།། ཁྱེམང་༧ ༤[ལྔ་
འི8ཚིཚི ་སྨོ་ལྷམཚོ ༤༦༧་
༤༥༧༢1་ ལ།།།༤༥༤༥༣༤(༦༥༧༥་༧ཆ39)
ག ་་། ཁུ)་།ལྷ(ཨོཾལྟགཏེ༔༩ཏ་་།།་
གོ ཅ་ 890༧༧གུ1240ལོ༧ 1732
༩༩ མ་ངོ 11 75
།མ ཁྲི1 5
ག ས 2101
ཆོ ཡ་ 2003གོ7༼༧1༥
ལྔ འོ་་་ 2003མེད7 ཤཱ་་1༧༦595་1
ཚེ གུ༥་ 0001—2000ཚོ
ལྷ ་་ 15༦༥7—5409—2763—177་83
ཅ ༧ ༤ཡི(1—8༧)160 00ཚ
བློ།༥ཚེརྔ། ་མ༩༩༧་ཚི


49040007.tif
No content captured

49040008.tif
No content captured

49040009a.tif
No content captured

49040010.tif
No content captured

49040011.tif
No content captured

49040012.tif
No content captured

49040013.tif
No content captured

49040014.tif
No content captured

49040015.tif
No content captured

49040016.tif
No content captured

49040017.tif
དཀར་ཆག
༡ མྱོས་བྱེད་བཏུང་བའི་ཉེས་དམིགས་མདོ་རྒྱུད་བསྟན་
བཅོས་རྣམས་ལས་བཏུས་པ་ཉེས་པའི་འཕྲང་སྒྲོལ། ་་་་་་་་་(1)
༢ བྱང་ཆུབ་སེམས་དཔའི་སྤྱོད་ཡུལ་ཡོངས་སུ་དས་པའི་སྨོན་
སློབཅས ་་་ཇི་་་་་་་་་ཇི་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་(45)
༣ བྱང་སེམས་ནོར་བཟང་གིས་བསྟེན་པའི་བཤེས་གཉེན་ལྔ་བཅུ་
རྩ་གཅིག་ལ་ཕྱག་འཚལ་བ། ་་་་་་་་་་་་་་་་་་་་་་ཅེ་་་་་་་་་་་་་(54)
༤བྱང་སེམས་ནོར་བཟང་ལ་ཁྱིམ་བདག་ནན་ཞུགས་ཀྱིས་ལུང་
བསྟན་པ་སྨོན་ལམ་དུ་ཁ་བསྒྱུར་བ། ་་་་་་་་་་་་་་་་་་་་་་་་་་་(64)
༥ བླ་མའི་གསོལ་འདེབས་བཀྲ་ཤིས་དགེ་ལེགས།་་་་་་་་་་་་་་་་་་(67)
༦ བླ་མ་བཀའ་དྲིན་ཅན་གྱི་གསོལ་འདེབས། ་་་་་་་་་་་་་་་་་་་་་(74)
༧ གསུར་མཆོད་ཉེར་མཁོ་སྤྱི་དང་དམིགས་བསལ་བ་ལེ་ཚན་གྱི་
སྐོར།་་་་་་་་་་་་་་་་་་་་ཇི་་་་་་་་་་་་་་་་་་་་་་་་་་་་་་་་་་་་་་་་་་་་་(89)
༨ བདེ་མཆོག་བཀའ་སྲུང་དཔལ་ལྡན་དུད་ཁྲོད་བདག་མོའི་
1


49040018.tif
བསང་མཆོད། ་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་(106)
༩ ཆོས་སྐྱོང་ཕྲིན་བཅོས་བཀྲ་ཤིས་དགེ་ལེགས། ་་་་་་་་་་་་་་་་་་(1།1)
༡༠་ དམོད་ངན་དུག་གི་མེ་ཏོག་ཅན།་་་་་་་་་་་་་་་་་་་་་་་་་་་་་་(། །5)
༡༡ ཐོག་མཐའ་བར་གསུམ་དུ་དགེ་བའི་གཏམ། ་་་་་་་་་་་་་་་(1་27)
༡༢ ཨོ་རྒྱན་འཇིགས་མེད་ཆོས་ཀྱི་དབང་པོའི་རྣམ་ཐར། (།7ཚོ་)
༡༣ མཚུངས་དོན་མན་ངག་རྡོ་རྗེའི་ཐོལ་གླུ་སྤྲོས་བྲལ་སྒྲ་
དབྱངས། ་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་(260)


49040019.tif
༄། །མྱོས་བྱེད་ཀྱི་བཏུང་བའི་ཉེས་དམིགས་མདོ་རྒྱུད་
བསྟན་བཅས་རྣམས་ལས་བཅུས་པ་ཉེས་པའི་
འཕྲང་སྒྲོལ་ཅེས་བྱ་བ་བཞུགས་སོ།།
བས་ཡོད་བསླབ་པས་རྒྱུད་གྲོལ་ཅིང་། །བག་མེད་ངན་འགྲོའི་
གཡང་ལས་སྐྱོབ། །ཐམས་ཅད་མཁྱེན་ལ་ཕྱག་འཚལ་ནས། །འདི་
བྲིས་གཞན་ལ་ཕན་བྱིན་རློབས། །དེའང་ངོར་ཆེན་ཐམས་ཅད་་་་་་
མཁྱེན་པ་རྡོ་རྗེ་འཆང་ཀུན་དགའ་བཟང་པོའི་ཞལ་ནས། དེ་ལ་་་་་
དམ་པའི་ཆོས་སྒྲུབ་པའི་རྟེན་ཁྱད་པར་ཅན་དལ་འབྱོར་གྱི་ལུས་རྣམ་
པར་དས་པ་ཐོབ་པའི་དུས་འདིར། བླ་ན་མེད་པའི་བྱང་ཆུབ་རིན་
པོ་ཆེ་བསྒྲུབ་པའི་དོན་དུ། ཡང་དག་པའི་ལྟ་བ་དང་སྤྱོད་པ་རྣམ་
པར་དག་པ་ལ་ཚུལ་བཞིན་ཏུ་གནས་ཏེ། དལ་འབྱོར་གྱི་རྟེན་ཆོས་
དང་མཐུན་པའི་འཚོ་བ་རྣམ་པར་དག་པས་ཡུན་རིང་དུ་འཚོ་བར་
བྱ་དགོས་པ་ལ། སྐྱེས་བུ་མི་མཁས་པའི་ངང་ཚུལ་ཅན་རྣམས་ནི་་་་
བག་མེད་པའི་ཆང་དང་། སེམས་ཅན་བསད་པའི་ཤ་ཁྲག་གིས་་་་་
དལ་འབྱོར་འཚོ་བར་བྱེད་ཅིང་། འདི་དག་ཀྱང་དམ་པའི་ཆོས་་་་་
འདུལ་བ་དང་། རྡོ་རྗེ་ཐེག་པ་ལས་ལོངས་སྤྱོད་པར་གསུངས་སོ་་་་


49040020.tif
ཞེས་གཏན་ཚིགས་ཀྱང་འགོད་པར་བྱེད་དོ། །འདི་ལྟ་བུ་ནི་ཚུལ་་་་
བཞིན་མ་ཡིན་པ་ལ་རང་ཉིད་ཞུགས་ཤིང་། གཞན་དག་ཀྱང་དེ་ལ་
སྦྱོར་བ། སྦལ་དོང་ནང་གི་སྦལ་པ་རྨ་ཅན་ལྟ་བུ། རྒྱལ་བ་དགྱེས་
པའི་སྤྱོད་པ་ལས་ཉམས་པ། མི་དགེ་བའི་བཤེས་གཉེན་གྱིས་ཡོངས་
སུ་བཟུང་བ། རང་ཉིད་ལ་ཕུང་ཁྲོལ་ཆེན་པོ་སྐྱེད་པར་བྱེད་པའི་
སྤྱོད་ལམ་དང་གྲུབ་པའི་མཐའ་ངན་པ་ཡིན་པས་འདི་དགག་པར་བྱ་
ཞེས་གསུངས་པ་ལྟར། གྲུབ་པ་བརྙེས་པ་མ་གཏོགས་པའི་སྐྱེ་བོ་་་་་
མཆོག་དམན་ཐམས་ཅད་དྲན་པ་ཉམས་པར་བྱེད་ཅིང་འདི་ཕྱི་ཀུན་
ཏུ་མི་དགེ་བའི་ཕུང་ཁྲོལ་ཆེན་པོ་སྐྱེད་པ་བདུད་དང་ལྷ་མིན་གྱི་སྒྱུ་
ཐབས་མྱོས་བྱེད་ཆང་གི་བཏུང་བའི་ཉེས་དམིགས་བཤད་པ་ལ་ལྔ།
ཆང་གི་ཉེས་པ་སྤྱིར་བསྟན་པ། བྱེ་བྲག་སོ་ཐར་གྱི་སྡོམ་པ། བྱང་
སེམས་ཀྱི་བསླབ་པ། གསང་སྔགས་ཀྱི་དམ་ཚིག་རྣམས་དང་འགལ་
བའི་ཚུལ་སྨོས་པ། ཆང་སྤངས་བའི་ཕན་ཡོན་བཤད་པའོ། །
དང་པོ་ཉེས་པ་སྤྱིར་བསྟན་པ་ལའང་། ཆང་འཐུང་བ་པོ་ལ་
ཉེས་པ་འབྱུང་ཚུལ། ཆང་བླུད་པ་པོ་ལ་ཉེས་པ་འབྱུང་ཚུལ་གཉིས་
ལས།
དང་པོ་ནི། དགའ་བ་ཅན་གྱིས་ཞུས་པའི་མདོ་ལས། ཆང་་་་་
འཐུང་བ་ལ་མངོན་པར་དགའ་བའི་མི། །རང་ལ་ཕན་དང་གཞན་
2་


49040021.tif
ལ་བདེ་མི་ནུས། །རྨོངས་དང་མདོག་ངན་བྱེད་པ་ཆང་ཡིན་ཏེ། །ཇི་
ལྟར་ཧ་ལའི་དུག་བཞིན་དེ་མི་བཏུང་། །ཞེས་ཆང་ནི་དུག་ཧ་ལའི་
ཁ་ཟས་དང་མཚུངས་ཏེ་འཐུང་བ་ཙམ་ནས་རང་ལ་ཕན་པའི་བྱ་བ་
དང་གཞན་ལ་བདེ་བའི་བསམ་སྦྱོར་གང་ཡང་སྒྲུབ་མི་ནུས་ཤིང་།
བློ་རྨོངས་ཤིང་ཁ་དོག་ངན་པར་བྱེད་པ་ཡིན་པས་མིའི་འགྲོ་བར་་་་
གཏོགས་པས་གཏན་ནས་འཐུང་དུ་མི་རུང་བར་གསུངས་ལ། བྱེ་
བྲག་ཏུ་མདོ་དེ་ཉིད་ལས། བཅོམ་ལྡན་འདས་ཀྱིས་གསུངས་པ།
དགའ་བ་ཅན། འབྲུའི་ཆང་དང་། བཅོས་པའི་ཆང་བག་མེད་པའི་
གནས་ཀྱི་ཉེས་དམིགས་སུམ་ཅུ་རྩ་ལྔ་ནི་འདི་དག་ཡིན་པར་རིགས་
པར་བྱ་སྟེ། སུམ་ཅུ་རྩ་ལྔ་པོ་དེ་དག་གང་ཞེ་ན། ཚེ་འདི་ལ་ནོར་་་་
ཟད་པ་དང་། ནད་རྣམས་རྒྱས་པར་བྱེད་པ་དང་། འཐབ་པ་དང་
རྩོད་པ་རྙེད་པ་དང་། དོན་མེད་པ་ལ་བལྟ་བ་དང་། གྲགས་པ་མ་
ཡིན་པ་ཀུན་ཏུ་འབྱུང་བར་བྱེད་པ་དང་། ཤེས་རབ་ཉམས་ཆུང་་་་
བར་བྱེད་པ་དང་། ལོངས་སྤྱོད་མ་ཐོབ་པ་མི་ཐོབ་པར་འགྱུར་བ་
དང་། ལོངས་སྤྱོད་ཐོབ་པ་ཡོངས་སུ་ཟད་ཅིང་ཡོངས་སུ་གཏུག་་་་་
པར་འགྱུར་བ་དང་། གསང་མི་ཐུབ་པར་འགྱུར་བ་དང་། དེའི་་་་
ལས་ཀྱི་མཐའ་ཡོངས་སུ་འགྲིབ་པ་དང་། མཐུ་སྟོབས་ཆུང་ངུར་་་་་
བྱེད་པར་འགྱུར་བ་དང་། མར་མི་འཛིན་པར་འགྱུར་བ་དང་།
3


49040022.tif
ཕར་མི་འཛིན་པར་འགྱུར་བ་དང་། དགེ་སྦྱོང་དུ་མི་འཛིན་པར་་་་
འགྱུར་བ་དང་། བྲམ་ཟེར་མི་འཛིན་བར་འགྱུར་བ་དང་། རིགས་
ཀྱི་གཙོ་བོ་ལ་བསྙེན་བཀུར་མི་བྱེད་པར་འགྱུར་བ་དང་། སངས་་་་
རྒྱས་ལ་མ་གུས་པར་འགྱུར་བ་དང་། ཆོས་ལ་མ་གུས་པར་འགྱུར་བ་
དང་། དགེ་འདུན་ལ་མ་གུས་པར་འགྱུར་བ་དང་། བསླབ་པ་ཡང་
དག་པར་བླངས་པ་ལ་མ་གུས་པར་འགྱུར་བ་དང་། ཚུལ་ཁྲིམས་་་་
འཆལ་བར་འགྱུར་བ་དང་། དབང་པོའི་སྒོ་མ་བསྡམ་པར་འགྱུར་
བ་དང་། བག་མེད་པས་བུད་མེད་དོན་དུ་གཉེར་བར་འགྱུར་བ་་་་
དང་། ཉེ་དུ་དང་སྣག་གི་གཉེན་ཚན་དང་མཛའ་བཤེས་དང་བློན་
པོ་དག་གིས་སྤོང་བར་འགྱུར་བ་དང་། སྐྱེ་བོ་མང་པོ་དག་གི་ཡིད་
དུ་མི་འོང་བར་འགྱུར་བ་དང་། སྐྱེ་བོ་མང་པོ་དག་དང་མི་མཐུན་
པར་འགྱུར་བ་དང་། ཆོས་མ་ཡིན་པ་སྤྱོད་པར་འགྱུར་བ་དང་།
ཆོས་མ་ཡིན་པ་ཡོངས་སུ་འཛིན་པར་འགྱུར་བ་དང་། དམ་པའི་་་་
ཆོས་ཡོངས་སུ་སྤོང་བར་འགྱུར་བ་དང་། ངོ་ཚ་ཤེས་པ་དང་ཁྲེལ་
ཡོད་པ་སྤོང་བར་འགྱུར་བ་དང་། །དེ་མི་མཛའ་བ་དག་དང་གནས་
ཀྱང་མཁས་པ་རྣམས་ལ་ཡོངས་སུ་འདྲི་བར་མི་སེམས་པ་དང་།
བག་མེད་པ་རྟག་ཏུ་སྤྱོད་པར་འགྱུར་བ་དང་། དམ་པའི་གསུང་་་་
རབ་ལ་ཀུན་ནས་མི་གནས་པ་དང་། མྱ་ངན་ལས་འདས་པ་ལ་ཐག་
1


49040023.tif
རིང་དུ་འགྱུར་བ་དང་། །སྨྱོན་པར་འགྱུར་བའི་ལས་བྱས་ཤིང་་་་་་
བསགས་པས་ལུས་ཞིག་ནས་ངན་སོང་ངན་འགྲོ་ལོག་པར་ལྷུང་བ་
སེམས་ཅན་དམྱལ་བ་དག་ཏུ་སྐྱེ་ཞིང་གལ་ཏེ་དེ་ནས་ཤི་འཕྲོས་ཏེ་
འདིར་མི་རྣམས་དང་སྐལ་བ་མཉམ་པར་སྐྱེས་ན་ཡང་དེ་གང་དང་
གང་དུ་སྐྱེས་པ་དེ་དང་དེར་སྙོན་པར་འགྱུར་ཞིང་དྲན་པ་མི་གསལ་
བར་འགྱུར་ཏེ། དགའ་བ་ཅན། འབྲུའི་ཆང་དང་། བཅོས་པའི་
ཆང་བག་མེད་པའི་གནས་ཀྱི་ཉེས་དམིགས་ནི་སུམ་ཅུ་རྩ་ལྔ་པོ་འདི་
དག་ཡིན་པར་རིག་པར་བྱའོ། །ཞེས་གསུངས་སོ། །འདི་དང་དོན་
གཅིག་པ་མདོ་སྡེ་ལས་རྣམ་འབྱེད་དང་། ལས་རྣམ་པར་འགྱུར་བ་
རྣམས་ལས་ཀྱང་གསུངས་ཏེ། དེ་དག་གི་དོན་གོ་བ་དེར་བཀྲོལ་ན།
ཆང་འཐུང་བའི་མི་དེ་ཕྱུག་པོ་ཞིག་ཡིན་ཀྱང་དཀར་པོ་དགེ་བའི་་་་
ཕྱོགས་དང་རང་ལ་ཤིན་ཏུ་གལ་ཆེ་བ་ཕ་མ་ཉེ་དུ་ལྟ་བུའི་ཕྱོགས་་་་་
སུའང་ཅུང་ཟད་ཙམ་ཡང་མི་འགྲོ་བར་རྒྱུ་ནོར་ཐམས་ཅད་ཆང་རབ་
གི་དོན་ཏུ་གཏོང་། ནམ་ཡང་ངོམས་པ་དང་ཚིམས་པ་མེད་པས་་་་
མཐར་ནོར་རྫས་ཟད་ཅིང་མེད་པར་འགྱུར་བ་དང་། ནད་མེད་པ་
ལ་མཁྲིས་ཁམས་དང་། མིག་ནད་དང་། ཁྲག་གྲིབ་དང་། ཆུ་གཞི་
དང་། མཆིན་པ་ཟད་པ་སོགས་ནད་གཞི་གསར་དུ་སྐྱེད། ནད་་་་་
ཡོད་པ་རྣམས་ལ་སྨན་དཔྱད་ཇི་ཙམ་བྱས་ཀྱང་བཅོས་སུ་མེད་པར་
5


49040024.tif
འཆི་བ་ལ་གཏུགས། ཆང་གིས་མྱོས་པ་རྟ་གྲི། གཡང་གྲི། ཨག་གྲི་
སོགས་ཀྱིས་ཤི་ཉེས་སྣ་ཚོགས་སུ་འགྱུར་བས་མི་རབས་མང་པོར་དེ་
ཤི་བའི་ས་རེད་ཅེས་དོགས་འཛེམ་བྱེད་དགོས་པ་དང་། ཤི་ནས་་་་
ཀྱང་ཁོང་པ་སྐྱུར་དྲིས་གང་། དོན་སྣོད་རུལ་ནས་ཐ་ན་རོ་ཁུར་ཡན་
ཆད་ཀྱིས་བཙོག་ལྟ་བྱེད་ཅིང་ཞེ་ཁྲེལ་འཇོག་པ་དང་། མི་གཞི་་་་་་
བཟང་པོ་ཞིག་ཡིན་ཀྱང་ཆང་གིས་མྱོས་ནས་གཤིས་འགྱུར་ཏེ་འགའ་
ཞིག་ཁ་ལ་བབས་ནས་གསང་གཏམ་དགྲ་ལ་འཆད་ངོ་ཚ་མ་སྲིང་ལ་
ལབ། དོན་མེད་ཀྱི་ངག་འཁྱལ་རི་བོ་ཙམ་གསོག །འགའ་ཞིག་སྙིང་
ལ་ཕོག་ནས་རྒྱུ་རྐྱེན་མེད་པར་ཚིག་པ་ཟ། སྨྱོ་འབོག་ངུ་ལབ་ཀྱིས་
ཡུལ་མི་སྒྲོག །ཕ་མ་སྙིང་གྲོགས་ལ་གྲི་མཚོན་རྡིག་པ་ལའང་ཐེ་ཚོམ་
མེད། འགའ་ཞིག་རྐང་ལག་ལ་ཕོག་ནས་མི་གཙང་བའི་སྐྱག་འདམ་
ཡང་འབོག་ནས་རྒྱུག །སྤྱད་པ་རྣམ་ཆེན་ཡོད་ཀྱང་གཅག་དཀྲུག་
བྱེད། དེ་དག་གི་རྐྱེན་གྱིས་སྔོན་སེམས་མཁོན་མེད་པའི་མཛའ་བོ་
ཞིག་ཡིན་ཀྱང་གློ་བུར་དུ་འཐབ་འཛིང་བྱེད། སེམས་མཁོན་ཅན་ལ་
མཁོན་གཞི་བསླངས་ནས་ཆེ་ན་གསོད་རེས་བྱེད། ཆུང་ན་གྱོད་ཆེན་
བསླང་། མི་སྡེ་དོན་མེད་ལའང་འཐབ་རྩོད་དང་གྱོད་གཞི་བཞག་
ནས་ཆང་གིས་བཟི་ཐེབས་གཅིག་གིས་མི་ཚེ་གཅིག་ལ་མི་བདེ་བའི་
གཞི་བཞག་པ་མང་། མི་དགེ་བའི་བཤེས་འདྲིས་བསྟེན་ཅིང་དོན་
6


49040025.tif
མེད་པའི་བྱ་སྤྱོད་ལ་འཇུག །བན་དེ་ཆང་འཐུང་བ་ལ་ལྷ་དང་་་་་་
བཅས་པའི་འཇིག་རྟེན་ཀུན་གྱིས་ཁྲེལ་ཞིང་ལྷ་རྣམས་ཀྱིས་སྡོང་་་་་་
གྲོགས་དང་སྲུང་སྐྱོབ་མི་བྱེད་པས་བྱིན་བརླབས་དང་ནུས་པ་མེད།
མི་རྣམས་ཀྱིས་བརྩི་བཀུར་ཆུང་བས་བསོད་སྙོམས་རྙེད་བཀུར་མི་
འབྱུང་། སྐྱེ་བོ་ཆང་འཐུང་རྣམས་ཀྱང་ཡ་རབས་ཀྱི་གྲལ་ནས་བུད་
པས་བློ་གཏོད་པའི་མི་ཉུང་། མདོར་ན་ཆང་འཐུང་བ་ལེགས་སོ་་་་
ཞེས་པའི་བསྟོ་ད་བསྔགས་བྱེད་མཁན་གཅིག་ཀྱང་མི་སྲིད། ཆོས་་་་
འཇིག་རྟེན་གཉིས་ག་ནས་སྨད་ར་བརྗོད་མཁན་ཁོ་ན་མང་བས་མི་
སྙན་པ་དུས་རྟག་ཏུ་འབྱུང་། བློ་ཤེས་རབ་ཀྱང་ཉམས་ཏེ་གང་གིས་
མྱོས་པས་སེམས་འཁྲུལ་ནས་རང་ཉིད་སྐྱོན་མེད་པར་བསམས་ཀྱང་
གཞན་གྱིས་བལྟས་ན་དྲན་ཚད་དོན་མེད་དྲན། ཁའི་ཚིག་ལྡབ་ལྡེབ་
ཏུ་སོང་། རིག་པའི་གནས་ལྔ་ལ་མཁས་པ་ཞིག་ཡིན་ཀྱང་འཆད་་་་
རྩོད་རྩོམ་གསུམ་མི་ཕེར། སྐྱེ་བོ་ཤེས་རྒྱ་ཅན་ཞིག་ཡིན་ཀྱང་དགྲ་་་་
འདུལ་གཉེན་སྐྱོང་ཚོང་ཁེ་སོ་ནམ་གྱི་བྱ་བཞག་ལ་བློ་ནོར་ཞིང་གྲོས་
འཆུག བཟི་དངས་ཙ་ན་ཅི་བྱས་ཅི་སྨས་ཐམས་ཅད་བརྗེད་ནས་མི་
དྲན། རྒྱུ་རྫས་ལོངས་སྤྱོད་སྔར་མེད་གསར་དུ་རྙེད་པའི་བློ་དང་་་་་
དབང་ཐང་ཟད། སྔར་ཡོད་རྣམས་ཀྱང་མྱུར་དུ་ཟད་ནས་ཕལ་ཆེར་
མུ་གེས་འཆི་དབོས་པའང་འབྱུང་བ་དང་། ཁའི་མཆུ་སྒོར་བཏོན་
7


49040026.tif
དཔལ་སྤྲུལ་བཀའ་འབུམ། དེབ་བརྒྱད་པ།
མི་རུང་བའི་གསང་བྱ་ཞིག་ཡིན་ཀྱང་ཕྱི་ནང་མེད་པ་ལ་ཁོག་པ་ཕྱི་
ནང་བསྒྱུར་ནས་བསྟན་པ་ལྟར་བསྒྲག །དམ་ལྡན་ཡིན་ན་དམ་ཚིབ་
ཉམས། ཕལ་པ་ཡིན་ན་མཚངས་རྒྱུས་ཐམས་ཅད་དགྲ་བོས་ཀྱང་
ལོན། ཐ་ན་ལུས་ཀྱི་ངོ་ཚའི་གནས་ཀྱང་སྦེད་མི་ཤེས་པར་སྟོན་པ་
དང་། སྔོན་བརྫུན་མི་སྨྲ་བ་ཞིག་ཡིན་ཀྱང་ཆང་གིས་མྱོས་ནས་་་་་་
བརྫུན་མང་པོ་དབང་མེད་དུ་ཤོར་བས་མཚོན་དགེ་བ་སྤྱོད་པའི་ལས་
མཐའ་མི་དགེ་བར་འགྱུར་བ་སོགས། སྐྱེ་བོ་རང་རང་གི་ལས་སྤྱོད་
བྱེད་འཕྲོ་ཐེན་གྱིས་ལུས་པའམ། བསམ་སྦྱོར་གཞན་དུ་འགྱུར་བས་
སྔ་མའི་བྱ་བ་མི་འགྲུབ་ཅིང་ཕྱི་མའི་བྱ་བཞག་ཀྱང་མཐར་མི་ཕྱིན་པ་
དང་། གཟི་བཇིད་སྟོབས་ཤུགས་ཆེན་པོ་ཅན་ཡིན་ཀྱང་མདངས་
དང་གཟི་བརྗིད་ཉམས་ནས་སྤྲང་རོ་ལམ་མདོ་ན་བསྐྱུར་བ་བཞིན་ཏུ་
སོང་། རྐང་པས་ལུས་དང་ལག་པས་ཕོར་པ་མི་ཐེག་པར་བྱིས་པ་
ཉམས་ཆུང་བཞིན་ཏུ་སོང་ནས་དགྲ་བོ་ཡོད་ཀྱང་གླགས་རྙེད། མི་
མ་ཡིན་གྱིས་མདངས་འཕྲོས། །ཁྱེའུ་བུ་མོས་བཞད་གད་ཀྱི་རྟེན་ཏུ་
བྱེད་པ་དང་། ཕ་དང་མ་དང་མཆོད་གནས་ཞིང་དམ་པ་རྣམས་་་་
ལའང་ལོག་ལྟ་དང་བརྙས་བཅོས་ཁོང་ནས་སྐྱེས་ཏེ་དེ་དག་སྒ་ཐུགས་
སེམས་དཀྲུགས། ཚེ་རབས་མང་པོའི་དགེ་རྩ་སྐད་ཅིག་གིས་བརླག་
པར་བྱེད་པ་དང་། རྒྱལ་པོ་བློན་པོ་སོགས་རིགས་ཀྱི་གཙོ་བོ་བརྩི་
8


49040027.tif
བཀུར་མ་བྱས་ན་ཉེས་ཆད་འབྱུང་བས་ལྟ་ཉེས་ཙམ་ཡང་མི་ཕོད་པ་
ཞིག་ཡིན་ཀྱང་སྐྲག་ངོ་དང་འཇིགས་ངོ་མི་ཤེས་པར་ཁྱད་དུ་གསོད་
པས་རྒྱུ་རྣར་སྟོང་ཞིང་ལུས་སྲོག་ལ་ཐུག་པའི་ཆད་ལས་ཕོག་པ་དང་།
རབ་བྱུང་ཡིན་ན་ཆང་འཐུང་བ་ཙམ་གྱིས་སངས་རྒྱས་ཀྱི་བཅས་པ་
ལས་འདས། དམ་པའི་ཆོས་ལ་ཁྱད་དུ་གསོད། །དགེ་འདུན་་་་་་
འཕགས་པའི་རྗེས་སུ་མ་ཞུགས། བསླབ་སྡོམ་རྩིས་མེད་དུ་དོར་ནས་
དཀོན་མཆོག་གསུམ་བསླབ་པ་དང་བཅས་པ་ལ་མ་གུས་པར་གྱུར་
ཅིང་། ལྟུང་བ་ཐམས་ཅད་གྱི་རྩ་བ་ཡིན་པས་ཚུལ་ཁྲིམས་འཆལ་ཏེ་
སྡིག་པའི་ཕུང་པོ་ཚད་མེད་པར་གསོག་པ་དང་། བལྟ་བར་མི་འོས་
པ་ལ་ལྟ་ཞིང་སྨྲ་བར་མི་འོས་པའི་གྱ་ཚོམ་སྣ་ཚོགས་སུ་སྨྲ་བ་སོགས་
དབང་པོའི་སྒོ་བསྡམས་མི་ཤེས་པས་ཤེས་པ་རྣལ་དུ་གནས་པ་ཐམས་
ཅད་ཆང་བཟིའི་རྩ་བར་འགྲོ་བའམ་གཏམ་འདྲི་བ་ཙམ་ཡང་བྱེད་དུ་
མི་འདོད་པ་དང་། སྔར་བག་ཡོད་པ་ཞིག་ཀྱང་བཀ་མེད་པར་གྱུར་
ཏེ་ཁྲེལ་འཛེམ་མེད་པར་དངོས་དང་བརྒྱུད་ནས་བུད་མེད་སོགས་
འཁྲིག་པའི་ཡུལ་དོན་ཏུ་གཉེར་ཞིང་རབ་བྱུང་ཡིན་ན་སྡོམ་པ་ཤོར།
ཁྱིམ་པ་ཡིན་ན་ངོ་ཚ་ཤོར་བ་དང་། དུས་རྒྱུན་ཆང་སྐྱོན་ཅན་གྱི་མི་
དེ་ལ་ཡ་རབ་མཁས་པ་རྣམས་ལྟ་ཅི་སྨོས། རང་གི་ཉེ་དུ་མཛའ་་་་་་
བཤེས་རྣམས་ཀྱིས་ཀྱང་དོན་ཅིའང་མི་ལོ་བའི་སྐྱོན་ཅན་དུ་མཐོང་
9


49040028.tif
ནས་ཐབས་ཀྱིས་སྤངས་ཏེ་མཐར་རང་ཁོ་ནའམ་རང་དང་འདྲ་བའི་
གྲོགས་ངན་པ་དང་ལྷན་ཅིག་ཏུ་ཚོགས་ནས་མི་ཚེར་སྡུག་ལ་སྦྱོར་་་་
དགོས་པ་དང་། ཆང་སྐྱོན་ཅན་དེ་མཆོག་དམན་སུའི་སྔོན་ཏུ་ཕྱིན་
ཀྱང་ཡིད་དུ་མི་འོང་ཞིང་སྐྱོན་བརྗོད་ཟད་པ་མེད་པ་དང་མཐར་སུ་
དང་ཡང་མི་མཐུན་པས་མི་གྲལ་ནས་བུད་པ་དང་། སེམས་འཁྲུལ་
པའི་དབང་དུ་སོང་ནས་རྣལ་དུ་མི་གནས་པས་རབ་བྱུང་ཡིན་ན་རྩ་
བཞི་ཉམས། ཁྱིམ་པ་ཡིན་ཀྱང་འཐབ་རྩོད་གསོད་གཅོད་རྐུན་རྫུན་
སོགས་ཕུང་ཁྲོལ་མང་པོའི་རྒྱུ་བྱེད་པས་ཆོས་མ་ཡིན་པའི་མི་དགེའི་
ལས་ལམ་སྣ་ཚོགས་བྱེད་པ་ལ་དབང་མེད་དུ་སྤྱོད། ཆང་ལ་ཉེས་་་་
པའི་རྣམ་གྲངས་འདི་ཙམ་གསུངས་ཀྱང་ཅུང་ཟད་མི་གོ་བར་མ་ཟད་
སངས་རྒྱས་དང་དེའི་བསྟན་ལ་ལོག་པར་བལྟས་ཏེ། སྐྱོན་ཡོན་ཏན་
དུ་བཟུང་། ལྟས་ངན་ངོ་སོར་བརླམས་ནས་དེ་འཐུང་བ་ལ་ཡོན་་་་
ཏན་དུ་ལྟ་བ་སོགས་དམ་པའི་ཆོས་སྤངས་ནས་ཆོས་མ་ཡིན་པ་ལ་
ཆོས་སུ་འཛིན་པ་དང་། རང་ལ་ལྟོས་པའི་ངོ་ཚ་དང་གཞན་ལ་ལྟོས་
པའི་ཁྲིལ་འཛེམ་ཐམས་ཅད་ཤོར་ནས་ལྷ་ཆོས་པས་སྡོམ་པ་དམ་ཚིག་
ཉམས་ཀྱང་འགྱོད་སེམས་མེད་པའི་ཁར་ཧམ་པ་དང་ང་རྒྱལ་ཆེ།
མི་ཆོས་པས་གཞུང་ཕྱི་ཐག་མནའ་ཚིག་ཚུན་ལ་རྩི་འཇོག་མེད་ཅིང་
དེ་རིང་རི་དགྲ་བོ་སང་ཉིན་གྱི་མཛའ་བོ་དང་། དེ་རིང་མཛའ་བོའི་
10


49040029.tif
དྭངས་མ་སང་ཉིན་ནས་འཁོན་གཞིའི་དགྲ་གཅིག་མར་འགྱུར་བར་
བྱས་ནས་འདི་ཕྱི་རྒྱུ་འབྲས་གང་ཡང་རྩི་མི་ཤེས་པའི་ཁྲེལ་མེད་ཟེར་
བ་སྐྱུགས་བྲོ་ལྟ་བའི་གནས་དེར་འགྱུར། རང་གསོད་པའི་དགྲ་བོ་
དང་ལྷན་ཅིག་གནས་ཀྱང་དེ་ལ་ཡིད་གཏོད་ཅིང་རང་ལ་ཕན་་་་་་
འདོགས་པའི་མཁས་པ་བློ་གྲོས་ཅན་རྣམས་ལ་གྲོས་འདྲི་བའི་བསམ་
པ་མི་འཆར་བར་མ་ཟད། དེ་དག་གིས་བསླབ་པའི་ཚིག་ལ་མི་ཉན་
པས་མཐར་རང་ཉིད་འདི་ཕྱི་གཉིས་ཀུར་ཕུང་ལ་སྦྱོར་བ་དང་།
སྙོན་པ་བཞིན་ཏུ་ལུས་གཅེར་བུར་བུད་ཀྱང་ངོ་མི་ཚ་ཞིང་ངག་ཅལ་
ཅོལ་ལ་ཟད་པ་མེད་ཀྱང་ཉན་འདོད་པ་གཅིག་ཀྱང་མེད་པ་དང་།
སེམས་ཀྱིས་བླང་དོར་མི་ཤེས་པས་སྤྱོད་པ་ཅི་ཐོད་དུ་བྱེད། ད་ལྟ་
འཆི་བའི་གཡང་ས་དང་མེ་ཆུ་གཅན་གཟན་སོགས་ལའང་འཛེམ་
བག་མི་ཤེས། ཁ་ནས་སྐྱུགས་པ་དང་སྐུབ་ནས་གཅིན་སྟུག་ལུད་་་་་
བཞིན་མི་མང་འགྲོ་བའི་ལམ་མདོར་གན་རྐྱལ་དུ་ཉལ་ཡང་རོ་ལྟར་
བསམ་དྲན་མེད། དེ་རིང་བྱ་རྒྱུ་སང་ཉིན་དང་དེའང་གནང་གཞེས་
སོགས་རིམ་གྱིས་ལུས། ཐོས་བསམ་སྒོམ་པས་མཚོན་ཆོས་འཇིག་་་་
རྟེན་གྱི་བྱ་བཞག་ཐམས་ཅད་བཤོལ་ནས་སྒོ་གསུམ་བག་མེད་པ་ཁོ་
ནའི་དབང་དུ་ཤོར་བ་དང་། སངས་རྒྱས་ཀྱི་གསུང་རབ་མདོ་རྒྱུད་
དྲི་མ་མེད་པ་གང་དང་ཡང་མི་མཐུན་པས་རང་ཉིད་ཐར་པའི་ལམ་


49040030.tif
ལས་ཕྱིར་ཕྱོགས་པ་མ་ཟད་འབྲེལ་ཚད་རྣམས་ཀྱང་འདི་ཕྱིར་ཕུང་ལ་
སྦྱོར་བ་དང་། ཤི་མ་ཐག་ངན་འགྲོའི་སྐྱེ་གནས་སུ་ལྷུང་སྟེ་སྡུག་་་་་་
བསྔལ་ཚད་མེད་གྲངས་མེད་པ་མྱོང་ཞིང་ནམ་ཞིས་མིར་སྐྱེས་ནའང་
སྐྱོན་པ་དང་དྲན་པ་ཉམས་པ་ཁོ་ནར་སྐྱེ་བར་འགྱུར་བ་ཡིན་ལ།
སྐྱེས་རབས་ལས་ཀྱང་ཆང་འཐུང་བ་ལ་ཚེ་འདིར་ཉེས་པ་བཅུ་གཅིག་
འབྱུང་བར་གསུངས་ཏེ། ལུས་ཉམས་པས་གོམ་པ་གྱ་ཚོམ་དུ་འདོར་
ཞིང་མ་འདྲིས་པའི་སར་ཡང་འཁྱམས་ཤིང་རྶཱག་འཆོས་པ་དང་།
དྲན་པ་ཉམས་པས་བཟའ་རུང་མི་རུང་ལ་དཔྱད་པ་མེད་པར་བཟའ་
བ་དང་གཅིག །རང་གི་སེམས་ལ་དབང་མེད་ཅིང་བློ་གྲོས་ཉམས་
པས་དུད་འགྲོ་ལྟར་བླུན་ཅིང་དགྲ་བོས་ཀྱང་འཕྱ་བས་དགེ་ལེགས་
ཐམས་ཅད་ཉམས་ཀྱང་དོགས་པ་མེད་པར་ལུས་ཀྱི་རྣམ་འགྱུར་ཅི་
ཐོད་བྱེད་ཅིང་ངག་ནས་ཅི་ཐོད་སྨྲ་བ་དང་གཉིས། ངོ་ཚ་ཐམས་་་་
ཅད་དོར་ནས་གཅེར་བུར་གྲོང་དུ་རྒྱུ་ཡང་དོགས་པ་མེད་ཅིང་ཁྲེལ་
ཡོད་ལས་ཉམས་ཏེ་ཁྲེལ་མེད་ཁོ་ནར་སྤྱོད་པ་དང་གསུམ། ཁྱི་དང་
མཚུངས་པར་སྐྱུག་པས་གོས་ཤིང་རྒྱ་ལམ་དུ་ཉལ་ནས་ཁྱི་ཡིས་ཁར་
བལྡགས་ཀྱང་དོགས་འཛེམ་མི་ཤེས་པ་དང་བཞི། ཕ་མ་ལའང་ཚིག་
ཙུབ་དང་ལྡག་བརྡུང་བྱེད་ཅིང་རང་ལ་ཆང་སོགས་ཟང་རིང་སྦྱིན་
པའི་བདག་པོ་ལའང་ཁྲོ་བས་འགྲས་པར་བྱེད་པ་དང་ལྔ། ཤིན་ཏུ་
1་2


49040031.tif
མཛའ་བའི་མི་ལའང་འཐབ་མོ་བྱས་ཏེ་དམེ་དང་དེའི་རྐྱེན་གྱིས་་་་་
བསད་བཅད་མང་པོ་འབྱུང་བ་དང་དྲུག །རིགས་མཐོན་པོ་ཡིན་
ཀྱང་མ་རབས་ཀྱི་སྤྱོད་པ་བྱེད་པས་རིགས་ཉམས་པ་དང་། ནོར་་་་
དང་ལོངས་སྤྱོད་ཐམས་ཅད་ཟད་ཅིང་ཉམས་པར་འགྱུར་བ་དང་
བདུན། གློ་བུར་དུ་དགོད་ཅིང་གློ་བུར་དུ་ངུ་བ་དང་གཏམ་མ་ངེས་
པ་སྐྱོན་པ་བཞིན་སྨྲ་བ་དང་བཞིན་འགྱུར་ཅིང་མིག་མཆི་མས་གང་
ལ་གཏམ་ངན་གྱི་གཞིར་གྱུར་ཅིང་སྨད་ཅིང་བརྙས་པའི་གནས་སུ་
འགྱུར་བ་དང་བརྒྱད། རང་ཉིད་ཕན་པའི་ལམ་དུ་མི་འཇུག་ཅིང་
མ་བརྟགས་པར་མང་དུ་སྨྲ་བའི་ངག་འཁྱལ་འབྱུང་ཞིང་ན་ཚོད་རྒན་
པོ་བྱ་བ་ཐམས་ཅད་ལ་གོམས་པའི་དབང་གིས་ལེགས་ཉེས་ཀྱི་བྱ་བ་
ཐམས་ཅད་ཤེས་པ་ཞིག་ཀྱང་ཆང་གིས་མྱོས་ན་རང་གཞན་ཕུང་བའི་
བྱ་བ་ལ་སྦྱོར་བ་དང་དགུ། སྔོན་ལྷ་འབའ་ཞིག་གིས་རི་རབ་ཀྱི་རྩེ་
མོར་ཆང་འཐུང་བའི་རྒྱུས་འཐབ་རྩོད་བྱས་པས་སྤྱོད་པ་ངན་པ་་་་་
རྣམས་ལྷ་རྣམས་ཀྱིས་བསྐྲད་པ་སའི་འོག་ཏུ་གབ་པ་ལ་ལྷ་མིན་ཅེས་
གྲགས་པ་ལྟར་ཆང་འཐུང་ན་ལྷའི་དཔལ་ཡང་ཉམས་པ་དང་བཅུ།
མི་བདེན་པ་ཡང་བདེན་པ་ལྟར་སྨྲ་ཞིང་བྱ་བ་མ་ཡིན་པའང་དགའ་
བཞིན་སྤྱོད་པ་སོགས་བསམ་སྦྱོར་ཕྱིན་ཅི་ལོག་ཏུ་སྤྱོད་པས་སྐྱོན་པ་
དང་མཚུངས་པ་དང་བཅུ་གཅིག་གོ། །མདོར་ན་སེམས་མྱོས་པར་
13


49040032.tif
བྱེད་པ་དྲང་སྲོང་གི་རིག་སྔགས་ལྟ་བུ། སྡིག་པ་ཐམས་ཅད་ཀྱི་་་་་་
འབྱུང་ཁུངས། སྡུག་བསྔལ་གྱི་གཞི་དང་རྩ་བ། གཏམ་ངན་དང་མི་
འདོད་པ་ཀུན་གྱི་གཞི་བྱུར་ངན་མངོན་སུམ་དུ་འོང་བ་ལྟ་བུ།
འཐབ་རྩོད་ཀྱི་ལམ་དང་སྙིང་སྒ་མུན་པ་མི་བཟད་པ་ཡིན་པར་་་་་་
གསུངས་སོ། །རབ་བྱུང་རྣམས་ལ་ཉེས་པ་ལྡི་ཡང་སྐྱེ་བོ་ཕལ་པ་ལ་
ཕྱི་མར་ཉེས་པ་ཆུང་ངམ་སྙམ་ན་ཆང་འཐུང་བ་རང་བཞིན་གྱིས་ཁ་
ན་མ་ཐོ་བར་བཤད་པས་འདི་ཕྱི་གཉིས་ཀུར་ཉེས་པ་འདྲ་བ་ཡིན་ནོ། །
གསོ་རིག་བཤད་རྒྱུད་ལས་ཀྱང་ཆང་གིས་མྱོས་པའི་ཉེས་པ་འདི་ལྟར་
གསུངས་ཏེ། ཐལ་དྲགས་སེམས་བསྒྱུར་བག་མེད་ངོ་ཚ་འཇིག །ར་
རོ་དང་པོ་བག་མེད་གནས་ལ་གནས། །རྣམ་རྟོག་ངན་བཅོམ་བདེ་
བ་ཡིན་སྙམ་སེམས། །ར་རོ་གཉིས་པ་གླང་ཆེན་སྨྱོན་པ་ལྟར། །ཁ་
ན་མ་ཐོ་ཚུལ་ཁྲིམས་འཆལ་པའི་གནས། །ར་རོ་ཐ་མ་སེམས་མེད་རོ་
ལྟར་ཉལ། །གང་ཡང་མི་ཤེས་མུན་པའི་གནས་སུ་འགྱུར། །ཞེས་་་་
དང་པོ་བག་མེད་དགའ་བའི་གནས་སྐབས། བར་དུ་སྨྱོན་པ་ཚུལ་
འཆལ་གྱི་གནས་སྐབས། ཐ་མ་སེམས་མེད་རོའི་གནས་སྐབས་་་་
གསུམ་སྐྱེད་པ་སོགས་བཤད་དོ། །ཕྱི་མར་ངན་འགྲོའི་སྡུག་བསྔལ་
ཇི་ལྟར་འབྱུང་བའི་ཚུལ་ཡང་། དགེ་སྡིག་རྣམ་པར་འབྱེད་པའི་་་་་
མདོ་ལས། ཚེ་འདི་ལ་གང་འཐུང་ཞིང་མྱོས་པར་བྱེད་པ་ནི་ཟངས་
1་‘


49040033.tif
ཁུ་འཐུང་བའི་དམྱལ་བར་སྐྱེའོ། །ཞེས་དང་། མདོ་དྲན་པ་ཉེར་་་་
བཞག་ལས། ཆང་དང་སྦྱར་བའི་ཆང་ཀུན་ཏུ་བསྟེན་ཅིང་བསྒོམས་
ཏེ་མང་དུ་བྱས་པ་ནི་སེམས་ཅན་དམྱལ་བ་ངུ་འབོད་དུ་སྐྱེ་བར་་་་་་
འགྱུར་རོ། །ཞེས་དང་། ཚུལ་ཁྲིམས་ལྔའི་ཕན་ཡོན་བསྟན་པའི་་་་་
མདོ་ལས། ཆང་འཐུངས་པ་ནི་ཚ་བའི་དམྱལ་བར་ལྟུང་ཞིང་སྐྱེ་་་་་
བར་འགྱུར་རོ། །དེར་ལྷུང་བའི་སེམས་ཅན་ནི་ལོ་སྟོང་ཕྲག་མང་་་་
པོར་འཚེད་པར་འགྱུར་རོ། །དེ་ནས་ཕྱིར་ཕྱུང་ནས་ཆུ་བོ་རབ་མེད་
ཀྱི་ངོགས་སུ་སྐྱུར་བར་བྱེད་དོ། །གང་དུ་ཡང་འགྲོ་ས་མེད་པར་ཡང་
དང་ཡང་དུ་སྐྱལ་བར་བྱེད་དོ། །དེར་དམྱལ་བའི་སྲུང་མ་རྣམས་་་་
ཀྱིས་མཆིལ་པས་ཉ་འདོན་པ་ལྟར། ལྕགས་བསྲེགས་ཀྱི་ས་གཞི་ལ་
དེབ་པར་བྱེད་དོ། །འདི་ལྟར་སྒྲོགས་ཏེ། ཀྱེ་སྐྱེས་བུ་ཁྱོད་ཅི་འདོད།
ཇོ་བོ་སྐོམ་མོ། །དམྱལ་བའི་སྲུང་མ་དེས་ལྕགས་འབར་བའི་ལྕགས་
ཀྱུས་ཁ་ཕྱེ་སྟེ་ལྕགས་བཞུས་བའི་ཁུ་བ་བླུད་པར་བྱེད་དོ། །དེ་ལ་དེ་
ཡི་མཆུ་སྲེག་གོ། །མགྲིན་པ་ཡང་སྲེག་གོ། །བྲང་སྲེག་བོ། །རྒྱུ་མ་་་་
སྲེག་གོ། །སྙིང་ཡང་སྲེག་གོ། །བཤང་ལམ་ན་མར་འཐོན་པར་བྱེད་
དོ། །དེ་རྣམས་ཀྱིས་སྡུག་བསྔལ་མྱོང་བར་བྱེད་ཅིང་། ངུ་ལ་འགྲེ་
བར་བྱེད་དོ། །དེའི་དུས་སུ་ཡང་འཆི་བར་ནི་མི་འགྱུར་ཏེ། ཇི་སྲིད་
ཀྱི་བར་དུ་སྡིག་པའི་ལས་ཀྱི་འབྲས་བུ་མྱོང་བར་བྱེད་དོ། །དེ་སྲིད་
5


49040034.tif
དུ་དེ་རྣམས་ཀྱིས་རྣམ་པར་སྨིན་པའི་ཚོར་བ་མྱོང་བར་བྱེད་དོ། །
དེའི་ཕྱིར་བཅོམ་ལྡན་འདས་ཀྱིས་བཀའ་སྩལ་པ། ཚ་ཞིང་རྩུབ་པའི་
ཆུ་བོ་ནི། །རབ་མེད་ཤིན་ཏུ་བགྲོད་པར་དཀའ། །ལྕགས་ཀྱི་པདྨའི་
འདབ་མ་རྣམས། །འདབ་མ་རྣོ་བའི་སྟེང་དུ་འགྲེ། །ཆུ་བོ་རབ་མེད་
གཞི་མེད་པར། །ཆོས་མིན་ཇི་ལྟར་སྤྱོད་པར་འགྱུར། །གང་ཞིག་་་་
ཆང་འཐུང་བ་དེ་ནི། །སྡིག་པ་ཆུང་བ་མ་ཡིན་ནོ། །དེ་མིར་གྱུར་་་་
ཀྱང་རྟག་ཏུ་བརྗེད་ངེས་པ་དང་། ལུག་ལྟར་ལྐུགས་པ་དང་། ཤེས་
རབ་འཆལ་བ་དང་། རིག་པ་མི་ཤེས་པ་དང་། རྟག་ཏུ་གཉིད་དུ་
འགྲོ་བ་དང་། བློ་གྲོས་དམན་པ་དང་། གཏི་མུག་ཆེ་བ་དང་།
འཇིགས་པ་དང་། སྐྲག་པར་འགྱུར་བ་དང་། དོགས་པར་འགྱུར་
བ་དང་། ཕྲ་མ་ཅན་དང་། ཚིག་མི་བརྟན་པ་དང་། སེར་སྣ་ཅན་
དང་། ཕྲག་དོག་ཅན་དང་། ངེས་པར་མི་འབྱུང་བ་དང་། ངོ་ཚ་
མེད་པ་དང་། ཁྲེལ་མེད་པ་དང་། ཤེས་རབ་ཆུང་བ་དང་། དགེ་
བའི་ཆོས་རྣམས་མི་རིག་པ་སྟེ། སྐྱེ་བ་ལྔ་བརྒྱར་གནོད་སྦྱིན་སྐྱེ། །སྐྱེ་
བ་ལྔ་བརྒྱར་ཁྱི་དང་ནི། །མཐའ་ཡས་སྨྱོན་པར་སྐྱེ་བར་འགྱུར། །
ཆང་འཐུངས་པ་ཡི་ཉེས་པའོ། །མྱོས་པར་འགྱུར་བའི་ཆང་གི་་་་་་
བཏུང་བའི་རྣམ་པར་སྨིན་པའོ། །ཞེས་གསུངས་སོ། །སྐྱེས་རབས་
ལས་ཀྱང་། གང་ཞིག་བསྟེན་ན་ངན་པར་སྤྱོད་པར་འགྱུར། །རབ་
6


49040035.tif
ཏུ་འཇིགས་པའི་སེམས་ཅན་དམྱལ་བར་ལྟུང་། །དུད་འགྲོའི་གནས་
དང་ཡི་དྭགས་དབུལ་འགྱུར་བ། །མཐོང་བར་འདོད་པའམ་དེ་ནི་
སུ་ཞིག་ཡོད། །ཆང་དེ་ཉུང་ངུ་འཐུངས་ཀྱང་རྣམ་པར་སྨིན་པ་ནི། །
མི་ཡི་གནས་སུ་སྐྱེས་ཀྱང་ཚུལ་ཁྲིམས་ལྟ་བ་ཉམས། །གང་གིས་ཕྱིས་
ཀྱང་མནར་མེད་འབར་བས་བསྲེགས་པར་འགྲོ། །ཡི་དྭགས་ཡུལ་
དང་དུད་འགྲོ་དམན་པར་གནས་པར་འགྱུར། །ཚུལ་ཁྲིམས་ཉམས་
པར་འགྱུར་ཞིང་གཏམ་ངན་མངོན་ཏུ་འབྱུང་། །ངོ་ཚ་མེད་ཅིང་བློ་
གྲོས་དྲི་མ་ཅན་དུ་འགྱུར། །ཞེས་སོ། །
གཉིས་པ་ཆང་སྦྱོར་བ་དང་བླུད་པ་པོ་ལ་ཉེས་པ་འབྱུང་བའི་
ཚུལ་ནི། མདོ་དྲན་པ་ཉེར་བཞག་ལས་རྒྱ་ཆེར་གསུངས་པའི་དོན་
བསྡུས་ཏེ་བཤད་ན། དགེ་འདུན་དག་གི་འཁོར་དུ་ཆང་བྲིམས་ན་
ཤི་ནས་དམྱལ་བར་སྡུག་བསྔལ་གྱི་ཚོར་བ་མྱོང་བ་འདི་ལྟ་སྟེ། ཁ་
ནང་དུ་ཟངས་ཞུན་ཁོལ་མ་བླུགས་པས་མཆུ་རྐན་ལྕེ་སོགས་ནས་ཕོ་
བ་དང་ལོང་ཛིའི་བར་བསྲེགས་ནས་རོ་སྨད་དུ་འབྱུང་བར་འགྱུར་ལ།
དེ་ལྟར་ཆང་འཐུང་བ་དེ་འོ་དོད་འབོད་དེ་སྨྲེ་སྔགས་འདོན་པ་ལ་
གཤིན་རྗེའི་མི་དེ་དག་གིས་ཚིབས་སུ་བཅད་དེ་སྨྲས་པ། སྡིག་པ་་་་
དག་ནི་བྱེད་པ་ནི། །འབྲས་བུ་ཚ་བ་ཤེས་པར་གྱིས། །རྨོངས་པ་་་་་
གང་ཞིག་བདག་མི་ཤེས། །ཕྱི་ནས་དེ་ཡིས་ཡོངས་གདུང་འགྱུར། །
17


49040036.tif
ཞེས་སོགས་རྗེས་སུ་བསྟན་པ་ཚིགས་སུ་བཅད་པ་མང་པོས་ཡང་ཡང་
བཤད་ཅིང་བསྒོ་ལ་གནོད་པ་རྣམ་པ་སྣ་ཚོགས་བྱེད་པ་འདི་ལྟ་སྟེ།
མདོ་དེ་ཉིད་ལས། རི་རབ་ཏུ་འབར་ལ་ཀུན་ཏུ་འབར་ཞིང་་་་་་
མཁྲེསས་པ་གཉིས་ཤུགས་ཀྱིས་རྒྱུག་སྟེ། ཕན་ཚུན་འདུས་པ་དེ་་་་་་
གཉིས་ཀྱི་བར་དུ་སེམས་ཅན་དམྱལ་བ་པ་དེ་དགོ་འཇུག་སྟེ། འདི་
ལྟ་སྟེ། རི་དེ་གཉིས་ཀྱིས་འཐག་པ་ནི་ཇི་ལྟར་མཐོང་བ་མེད་པ་དེ་
ལྟར་ཤིན་ཏུ་འཐག་གོ། །ཡང་འབྱུང་བར་འགྱུར་ཏེ། བྱུང་ནས་་་་་
ཀྱང་ཡང་རི་དེ་གཉིས་ཀྱི་དབུས་སུ་བཅུག་ནས་འཐག་གོ། །དེའི་་་་
སྡིག་པའི་ལས་ཟད་པར་མ་གྱུར་གྱི་བར་དུ་ལོ་འབུམ་ཕྲག་དུ་མའི་
བར་དུ་བྱུང་ཞིང་འཐག་གོ། །སེམས་ཅན་དམྱལ་བའི་ཕྱོགས་དེ་་་་་
ནས་ཐར་ནས་སྐྱབས་འདོད་པ་མགོན་འདོད་པ་དཔུང་གཉེན་་་་་་
འདོད་པ་དག་གཞན་དུ་རྒྱུག་པ་དང་། དེ་དག་གཤིན་རྗེའི་མི་་་་་་
གཞན་རྣམས་དང་ཕྲད་ནས་ལྕགས་ཀྱི་རྫ་མའི་ནང་དུ་ཁ་བུབ་ཏུ་་་་
བཅུག་གོ། །ཇི་སྲིད་དུ་དེའི་སྡིག་པའི་ལས་བཅོམ་ཞིང་སྤངས་ལ་་་་
ཟད་པར་མ་གྱུར་པ་དེ་སྲིད་དུ་དེ་དག་དེར་ལོ་འབུམ་རྙེད་དུ་སྲེག་
པར་འགྱུར་རོ། །དེ་ལས་ཐར་ནས་བྲོས་པས་ལྕགས་ཀྱི་ཁ་རབ་ཏུ་
འབར་བ་དག་གིས་བཟུང་ནས་ཡན་ལག་དང་གནད་དང་ཚིགས་སུ་
བརྒྱའམ་སྟོང་དུ་ཟའོ། །དེ་ལས་ཐར་ནས་བྲོས་པས་བཀྲེས་སྐོམ་་་་་
18


49040037.tif
གྱིས་གདུངས་པ་དེ་དག་གིས་མཆོའི་ཆུ་རབ་ཏུ་དྭངས་པ་ཞིག་རྒྱང་
རིང་པོ་ནས་མཐོང་སྟེ་དེར་བརྒྱུགས་པ་དང་། དེ་དག་ཀྱང་རོ་ཉེ་
རབ་ཏུ་བསྐོལ་བས་གང་བ་ཡིན་ཏེ། དེར་ཁྲུས་བྱ་བའི་ཕྱིར་ཞུགས་
པ་དང་། དེར་ལས་ཀྱིས་བྱས་པའི་ཆུ་སྲིན་རྣམས་ཀྱིས་བཟུང་ནས་
ཁ་བུབ་ཏུ་དྲངས་ཏེ་སྡིག་པའི་ལས་མ་ཟད་ཀྱི་བར་དུ་རོ་ཉེ་དེའི་་་་་
ནང་དུ་བསྐོལ་ལ། དེ་ལས་ཐར་ནས་བྲོས་པས་གཤིན་རྗེའི་མི་་་་་་
རྣམས་ཀྱིས་བཟུང་སྟེ་མདུང་རྩེ་རབ་ཏུ་འབར་བ་དག་གིས་འབིག་
པར་བྱེད་དོ། །དེ་དག་ལ་མདུང་རྩེ་དེ་དག་རེས་འགའ་རྒྱབ་ཏུ་ཕྱུང་
ནས་འབྱུང་། རེས་འགའ་གློར་ཕུག་ནས་འབྱུང་། རེས་འགའ་་་་་་
མགྲིན་པར་ཕུག་ནས་འབྱུང་སྟེ། སེམས་ཅན་དམྱལ་བ་པ་ཚོར་བས་
ཉེན་པ་དེ་དག་གི་སྒྲ་དེ་སེམས་ཅན་དམྱལ་བ་པ་གཞན་དག་གིས་
ཕྱོགས་དེ་ནས་གླུ་དབྱངས་ཀྱི་སྒྲར་ཐོས་སོ། །དེའང་ངུ་བའི་སྒྲ་ཡིན་
ཀྱང་ལས་ཀྱི་དབང་གིས་སྙན་པར་ཐོས་ཏེ་དེ་དག་གནས་དེར་འགྲོའོ།།
དེ་དག་ཀྱང་ལས་མ་ཟད་ཀྱི་བར་དུ་གཤིན་རྗེའི་མི་རྣམས་ཀྱིས་་་་་་
བཟུང་ནས་མདའ་བོ་ཆེ་དང་མདུང་རབ་ཏུ་འབར་བ་དས་གིས་་་་་
འབིགས་པར་བྱེད་དོ། །དེ་ལས་ཐར་ནས་གར་བབ་བབ་ཏུ་བྲོས་་་་
པས། གྲོང་དང་ཁྱིམ་དང་ཆུ་བོ་དང་ལྟེང་ཀ་ཕུན་སུམ་ཚོགས་པ་་་་
མཐོང་སྟེ། དེ་ཕྱོགས་སུ་རྒྱུག་ཅིང་གྲོང་དེར་ཞུགས་པ་དང་ཁྱིམ་་་་་
9


49040038.tif
དེའི་སྒོ་གཅོད་པར་འགྱུར་རོ། །གྲོང་དེ་ཐམས་ཅད་ཀྱང་རབ་ཏུ་་་་
བསྐོར་ཞིང་འབར་བ་ཡིན་ལ། ནང་ནའང་སྲོག་ཆགས་མར་ཀོ་ཏ་
ཀ་ཁ་དང་མཆེ་བ་རྣོ་ལ་རབ་ཏུ་འབར་བ་རྣམས་ཀྱིས་ལོ་འབུམ་ཕྲག་
དུ་མར་ཟ་བར་བྱེད་དོ། །དེ་ལས་ཐར་ནས་ཡི་དྭགས་དང་དུད་འགྲོ་
དག་ཏུ་མ་སྐྱེས་ལ། མིར་སྐྱེས་ན་ཆང་བཏུང་བ་བླུད་པ་གང་ཡིན་པ་
དེའི་རྒྱུ་མཐུན་གྱིས། དེ་སེམས་འཁྲུལ་པར་འགྱུར་ཞིང་དབུལ་བ་
དང་། ལམ་པོ་ཆེ་དང་གཞི་མདོའི་ཚོང་པ་དང་། བྱིས་པ་ཐམས་
ཅད་ཀྱིས་བཞད་གད་བྱེད་པར་འགྱུར་ཞིང་བཞིན་གྱི་མདོག་ངན་པ་
དང་། སོ་འབའ་ཞིག་སྣང་བ་དང་། རྐང་པ་ཤིན་ཏུ་རྡོལ་བ་དང་།
རྟག་ཏུ་བཀྲེས་སྐོམ་གྱིས་གདུང་བ་དང་། བཤེས་གཉེན་རྣམས་ཀྱིས་
བཏང་བར་འགྱུར་རོ། །གཞན་ཡང་ཆང་འཐུང་བ་ཀུན་ཏུ་བསྟེན་
ཅིང་བསྒོམས་ཏེ་མང་དུ་བྱས་པ་དང་ཆང་སྦྱར་ཞིང་བླུད་པ་པོ་་་་་་
རྣམས་ནི་ངུ་འབོད་ཀྱི་འཁོར་བཅུ་དྲུག་ཏུ་སྐྱེ་བར་གསུངས་ཏེ་སང་
གིས་གསོ་སྦྱོང་བ་རྣམས་ལ་ཆང་བླུད་ན་དེས་ནི་དམྱལ་བ་ངུ་འབོད་
ཀྱི་འཁོར་དང་པོ་སྒྲ་ཆེན་པོར་སྐྱེ་བར་འགྱུར་ཏེ། དེར་ནི་རོ་ཉེ་རབ་
ཏུ་བཞུས་པ་ཁར་བླུགས་སོ། །དེ་བླུགས་པ་ན་སྙིང་རྗེ་བའི་སྒྲ་ནམ་
མ་ཁའ་གང་བར་སྒྲོགས་སོ། །དེ་ལྟར་ཆང་བཏུང་བས་སེམས་རྣམ་
པར་འཁྲུགས་ཏེ་བྱ་བ་དང་བྱ་བ་མ་ཡིན་པ་མི་ཤེས་པས་མི་དགེ་་་་་
20


49040039.tif
བའི་ཚོགས་ཐམས་ཅད་སློང་བར་འགྱུར་རོ། །དམྱལ་གནས་དེ་ལས་
ཐར་ནས་མིར་སྐྱེས་ན། རྒྱུ་མཐུན་གྱི་འབྲས་བུས་དེ་ཡིད་མི་གཞུང་
བར་འགྱུར་ཞིང་དེ་དུས་ཐུང་ངུས་ཀྱང་བརྗེད་པར་འགྱུར་ཞིང་ཡིད་
མི་གཞུང་བས་དབུལ་ཞིང་སྐྱེ་བོ་ཀུན་དགའ་བར་མི་འགྱུར། ནད་
ཆུང་ངུས་ཀྱང་འཆི་བར་འགྱུར་རོ། །སྡོམ་པ་བླངས་མ་ཐག་ལ་གང་
བླུད་ན་དམྱལ་བ་ངུ་འབོད་ཀྱི་འཁོར་གསུམ་པ་སྐྲ་མེ་འབར་དུ་སྐྱེ་
བར་འགྱུར་ཏེ། དེར་མེའི་ཆར་གྱིས་དེའི་སྐྲ་ནས་རྐང་པའི་བར་དུ་
སྲེག་ཅིང་། དེའི་རྐང་པར་ཁྱི་དང་། དབུས་སུ་ཝ། ཀླད་པར་བྱ་
རྒོད་མཆུ་རབ་ཏུ་འབར་བ་དག་གིས་ཟ་ཞིང་ངུ་བཞིན་ཏུ་གཤིན་་་་
རྗེའི་མི་རྣམས་ལ་འདི་སྐད་དུ། བདག་ཅག་སྙིང་རྗེའི་གནས་སུ་གྱུར།།
ཁྱོད་ལ་སྙིང་རྗེ་མེད་དམ་ཅི། །ཁྱོད་ལ་ཞི་བ་མེད་དམ་ཅི། །བདས་
ལ་ཁྱེད་ཅག་སྙིང་མི་རྗེ། །སྨྲས་པ་དང་། དེ་དག་ན་རེ། ཇི་ལྟར་་་་
ཁྱེད་ཅག་གཏི་མུག་གིས། །བསྒྲིབས་པའི་སྡིག་ལས་མང་པོ་བྱས། །
མི་བཟད་པ་ཡིས་ཁྱེད་ཅག་བདས། །དེ་ནི་ངེད་ཀྱིས་རྒྱུ་མ་ཡིན། །
ཞེས་དང་། ཆང་ནི་དུག་གི་མཆོག་ཡིན་ཏེ། །ཆང་འཐུངས་པ་ལ་
བསྟེན་མི་བྱ། །ཆང་འཐུངས་པ་ལ་བསྟེན་པ་ནི། །དགེ་བའི་ཆོས་
རྣམ་ས་ཉམས་པར་འགྱུར། །གང་གིས་རྟག་ཏུ་ཆང་བསྟེན་པ། །དེ་
ཡི་བློ་ནི་མི་བརྟན་ཞིང་། །བློ་ཡོ་བ་ལ་ཆོས་མེད་དེ། །དེ་ལྟ་བས་ན་
2་ །


49040040.tif
ཆང་སྤོངས་ཤིག །ཉམས་བྱེད་ནང་ན་ཉམས་མཆོག་ནི། །གང་ཞེས་
མཁས་པ་རྣམས་ཀྱིས་བཤད། །མི་ལས་ཉམས་པས་ཉམས་བྱེད་པ། །
དེ་ལྟ་བས་ན་ཆང་མི་བསྟེན། །གང་འཐུངས་པ་ལ་བསྟེན་བྱེད་པ། །
མི་སྡུག་སྡིག་པའི་ཆོས་ཡིན་ཏེ། །དེ་ལྟ་བས་ན་དུག་ལྟ་བུའི། །ཆང་
འཐུང་བ་ནི་རྣམ་པར་སྤོངས། །ཆང་འཐུང་བ་ལ་གནས་པའི་སྐྱོན། །
ནོར་ཟད་ངན་པར་རྗོད་བྱེད་ཅིང་། །ལེ་ལོ་ཤིན་ཏུ་སྐྱེད་བྱེད་པས། །
དེ་ལྟ་བས་ན་དེ་སྤྲོངས་ཤིག །ཆང་གིས་འདོད་ཆགས་སྐྱེད་བྱེད་་་་་
ཅིང་། །དེ་བཞིན་ཁྲོ་དང་བཏི་མུག་དག །ཡང་དང་ཡང་དུ་སྐྱེད་
བྱེད་པས། །དེ་ལྟ་བས་ན་ཆང་སྤོངས་ཤིས །ཅེས་སྨྲའོ། །དེ་ལས་
ཐར་ཏེ་གལ་ཏེ་མིར་སྐྱེས་ན་ཆང་མེད་པའི་ཡུལ་དུ་སྐྱེ་ཞིང་གཟུགས་
དང་རོ་མངོན་པར་ཤེས་པར་མི་འགྱུར་རོ། །ཆང་འཚོང་བ་ནི་ཆུ་
མང་བར་བྱེད་ལ་རིན་ཐང་གཞན་ཡིན་ན་གཞན་ཏུ་འཚོང་བར་བྱེད་
པ་ནི་དམྱལ་བ་ངུ་འབོད་ཀྱི་འཁོར་བཞི་པ་མེའི་ཕྱེ་མ་སྲིན་བུར་སྐྱེ་
བར་འགྱུར་ཏེ། དེར་ནི་སེམས་ཅན་དམྱལ་བ་པ་རང་གི་ལུས་དེ་་་་
དག་ལ་སྲིན་བུ་དག་འབྱུང་བར་འགྱུར་ཏེ། ཤ་ལྤགས་རུས་རྐང་་་་་
རྣམས་ལ་ཕུག་ཅིང་ཕུག་ཅིང་འཐུང་ངོ་། །གཞན་ཡང་ལུས་ལ་ནད་
བཞི་བརྒྱ་རྩ་བཞིས་གདུང་བ་དང་དམྱལ་མེས་སྲེག་ཅིང་བཙོ་བའོ། །
དེ་ལས་ཐར་ཏེ་གལ་ཏེ་མིར་སྐྱེས་ན་སྡུག་བསྔལ་བ་དང་དབུལ་བར་
2་ཁུ


49040041.tif
འགྱུར་རོ། །རི་དྭགས་སོགས་ཆང་གིས་བྲིད་དེ་བསད་ན་དམྱལ་བ་
ངུ་འབོད་ཀྱི་འཁོར་ལྔ་པ་ལྕགས་ཀྱི་མེ་འབར་བའི་གཏུན་ཤིང་དུ་སྐྱེ་
བར་འགྱུར་ཏེ། དེར་ནི་ལྕགས་ཀྱི་གཏུན་ཤིང་འབར་བས་ཕྱེ་མར་
རློག་ཅིང་སྨྲེ་སྔགས་འདོན་པ་དེ་དག་གཤིན་རྗེའི་མི་རྣམས་ཀྱི་སྤུ་་་་
གྲིས་ཡན་ལག་སོགས་གཤེགས་ཤིང་འདྲལ་ལོ། །དེ་ལས་ཐར་ཏེ་་་་་
མིར་སྐྱེས་ན་དབུལ་ཞིང་སྨན་པ་སོགས་དང་བྲལ་བའི་ཡུལ་དང་།
མྱ་ངན་དང་། མེས་ཚིག་པས་འཇིགས་པ་མང་བའི་ཡུལ་ངན་དག་
ཏུ་སྐྱེ་བར་འགྱུར་རོ། །གཡུལ་གྱི་ཆེད་དུ་གླང་པོ་ཆེར་ཆང་བླུད་ན་
དམྱལ་བ་ངུ་འབོད་ཀྱི་འཁོར་དྲུག་པ་རྡོ་མེ་འབར་བ་ཆར་ལྟར་་་་་་
འབབ་པར་སྐྱེ་བར་འགྱུར་ཏེ། དེར་ནི་མེ་འབར་བའི་གླང་ཆེན་་་་་
གྱིས་ཡན་ལག་སོགས་ཕུག་ཅིང་ཕྱེ་མར་རློག་པར་བྱེད་ཅིང་། དེ་་་་
ལས་ཐར་ཀྱང་གཤིན་རྗེའི་མི་རྣམས་ཀྱིས་ཟངས་དམར་བསྐོལ་བའི་
ནང་དུ་བཅུག་སྟེ་བསྲེག་ཅིང་འཚེད་དོ། །དེ་ལས་ཐར་ཏེ་མིར་སྐྱེས་
ན་གླང་པོ་ཆེས་གསོད་པ་དང་། དབུལ་ཞིང་བྱད་བཞིན་ངན་ལ་་་་
རྐང་ལག་བོང་བུ་ལྟར་འགྱུར་ཞིང་ལུས་རྩུབ་པར་འགྱུར་རོ། །བུད་
མེད་ལ་ཆང་བླུད་ནས་དེ་ལ་མི་གཙང་བ་སྤྱད་ན་དམྱལ་བ་དུ་འབོད་
ཀྱི་འཁོར་བདུན་པ་འཆི་མེད་དུ་སྐྱེ་བར་འགྱུར་ཏེ། དེར་ནི་ཁྱི་མེ་
རབ་ཏུ་འབར་བས་དེའི་རླིག་བ་ཡང་ཡང་འབྱིན་ཅིང་ཡང་ཡང་ཕྱེ་
23


49040042.tif
སྟེ་ངུ་བཞིན་བྲོས་པའི་མདུན་ན་བྱ་ལྕགས་ཀྱི་མཆུ་དང་སེན་མོ་་་་་་
འབར་བ་རྣམས་ཀྱིས་གང་བའི་ངམ་གྲོག་ཏུ་ལྟུང་བ་དང་དེ་དག་་་་
གིས་ཡན་ལག་སོགས་སོ་སོར་ཕྱེ་སྟེ་ཟའོ། །དེ་ལས་ཐར་ཏེ་མིར་སྐྱེས་
ན་རྒྱལ་པོས་བཟུང་ཞིང་ལུས་དང་བཞིན་མདོས་ངན་ཅིང་དེར་འཆི་
བར་འགྱུར་རོ། །དུག་དང་སྦྱར་བའི་ཆང་བླུད་ན་དམྱལ་བ་ངུ་་་་་་
འབོད་ཀྱི་འཁོར་བརྒྱད་པ་ལྕགས་ཚལ་་དགོན་པར་སྐྱེ་བར་འགྱུར་རོ། །
དེར་ནི་དམྱལ་བ་པ་དེ་ལྕགས་ཀྱི་ཐག་པས་བཅིངས་ནས་ལྕགས་ཀྱི་
འཁོར་ལོ་སྐོར་བར་བྱེད་དོ། །གཤིན་རྗེའི་མི་རྣམས་ཀྱིས་མཚོན་་་་་
ཆས་བཏབ་སྟེ་ཤ་མ་ལུས་པར་བྱས་ཀྱང་འཆི་བར་མི་འགྱུར་རོ། །དེ་
ལས་ཐར་ཏེ་བྲོས་པས་ལྕགས་ཀྱི་སྤྲུལ་རྣམས་ཀྱིས་བཟུང་ནས་ལོ་་་་་
འབུམ་ཕྲག་དུ་མར་ཟ་བར་བྱེད་དོ། །དེ་ལས་ཐར་ཏེ་མིར་སྐྱེས་ན་
སྦྲུལ་རྣམས་ཀྱིས་གསོད་པར་འགྱུར་རོ། །སེམས་ཅན་སོ་སོ་འཚོ་་་་་
བར་བྱ་བའི་ཕྱིར་ཆང་འཐུང་བའི་ཟོང་ངམ་རིན་བྱིན་ན་དེ་ཤི་ནས་
དམྱལ་བ་ངུ་འབོད་ཀྱི་འཁོར་དགུ་པ་རབ་རིབ་ཀུན་བསགས་སུ་སྐྱེ་
བར་འགྱུར་ཏེ། དམྱལ་གནས་དེར་མུན་གནག་ལས་བྱུང་བའི་མེ་
འོད་ཀྱང་མི་གསལ་བའི་ནང་དུ་སྲེག་ཅིང་ངུ་སྐད་འབྱིན་པ་ན་་་་་་
གཤིན་རྗེས་མི་མཐོང་བར་མགོ་ནས་རྐང་པའི་བར་ཕྱེད་མར་གཤོག་
གོ། །དེ་ལས་ཐར་ཏེ་གལ་ཏེ་མིར་སྐྱེས་ན་རྟག་ཏུ་བཀྲེས་སྐོམ་གྱིས་
24


49040043.tif
གདུངས་ཤིང་ནོར་རྫས་དང་འབྲལ་བར་འགྱུར་ལ་བཟའ་བཏུང་་་་
ཉུང་བའི་གླིང་དུ་སྐྱེ་བར་འགྱུར་རོ། །སྦྱིན་པ་པོ་གང་གིས་ནད་མི་
བཟད་པས་ཐེབས་པ་དང་། བུ་བཙས་པ་དག་ལ་ཆང་འཐུང་བའི་
ཟོང་དང་རིན་གྱི་དོན་ཏུ་གོས་དང་ཟས་ཀྱི་རྒྱུ་བྱིན་ན་དམྱལ་བ་ངུ་
འབོད་ཀྱི་འཁོར་བཅུ་པ་གཤིན་རྗེའི་མཚམས་ཀྱི་དགོན་པར་སྐྱེ་བར་
འགྱུར་རོ། །དེར་ནི་རྐང་པ་དང་སེན་མོ་ལ་སོགས་པ་བཤིན་རྗེའི་མི་
ཁ་རབ་ཏུ་འབར་བ་དག་གིས་ཟ་བར་བྱེད། མདུང་ཐུང་གི་རྩེ་མོ་
རབ་ཏུ་འབར་བས་ལོ་འབུམ་ཕྲག་སྲེག་ཅིང་གཤོག་གོ། །དེ་ལས་་་་
ཐར་ཏེ་གལ་ཏེ་མིར་སྐྱེས་ན། ཡུལ་དང་གནས་དང་རི་བྲག་ངན་པ་
དག་ཏུ་ཕག་འཚོ་བ་དང་ལོང་བར་འགྱུར་རོ། །ཆང་གིས་མྱོས་པར་
བྱས་ཏེ་བསད་ན་དམྱལ་བ་ངུ་འབོད་ཀྱི་འཁོར་བཅུ་གཅིག་པ་ཤིང་
ཤཱསྨ་ལིའི་ཚལ་དུ་སྐྱེ་བར་འགྱུར་ཏེ། དེར་ནི་མེ་འབར་བའི་རྡོ་ཆར་
གྱིས་སྲེག་ཅིང་གཅོད་དོ། །ཟངས་དང་རོ་ཉེ་བསྐོལ་བའི་ཆུར་ལོ་་་་
འབུམ་ཕྲག་དུ་མར་སྲེག་ཅིང་གཤིན་རྗེའི་མི་རྣམས་ཀྱིས་རལ་གྲི་་་་་
སོགས་ཀྱིས་འདེབས་པར་བྱེད་དོ། །དེ་ལས་ཐར་ཏེ་མིར་སྐྱེས་ཀྱང་
མིག་གི་མདོག་ནག་ཅིང་རྟག་ཏུ་ཁྲོ་ལ་ཕྲག་དོག་ཆེ་བར་འགྱུར་རོ། །
ཆང་གི་དབང་དུ་བྱས་ནས་སིང་པོ་ལྟར་བཅོས་ཏེ། དགོན་པའི་སྐྱེ་
བོ་ལ་བླུད་ན་དམྱལ་བ་ངུ་འབོད་ཀྱི་འཁོར་བཅུ་གཉིས་པ་ཤིང་ཤཱསྨ་
25


49040044.tif
ལི་ཆེན་པོར་སྐྱེ་བར་གསུངས་ཏེ། དེར་ནི་ཤིང་ཤཱསྨ་ལི་འདབ་མ་སྤུ་
གྲི་ཡལ་ག་མེ་འབར་བ་ལྟ་བུ། དུད་པ་བདུག་ཅིང་རླུང་དུག་ལྟ་བུས་
གནོད་པར་བྱེད་པའི་ཚལ་དུ་དམྱལ་བ་པ་དག་གཤིན་རྗེའི་མི་རྣམས་
ཀྱིས་འཇིགས་པར་བྱས་པ་ཆུད་པ་ན་ཤིང་རྣམས་ལས་སྤུ་གྲི་ལྟ་བུའི་
ཆར་འབབ་སྟེ། གང་ལག་ན་རལ་གྲི་སོགས་མཚོན་ཆ་མང་པོ་་་་་་
ཐོབས་པ་དག་གིས་ཡན་ལག་སོགས་གཤེག་ཅིང་དུམ་བུར་བྱེད་དོ། །
གཤིན་རྗེའི་མིས་སྐྲག་པ་དག་ནགས་ཁྲོད་དེར་ཁ་ཅིག་གྲིབ་མའི་ནང་
ན་ཞུམ་ཞུམ་པོར་འཁོད་ལ། དེ་དག་གི་མིག་ཀྱང་འབྱིན་ལ་ཁུ་་་་་
བའང་འཐུང་ངོ་། །ཁ་ཅིག་ཤིང་ཁར་འཛེག་པ་ཡལ་ག་ལྷུང་བས་
དུམ་བུ་བརྒྱའམ་སྟོང་དུ་ཕྱེ་མར་རློག །གང་དག་ཚལ་དེའི་རྩེ་མོ་ལ་
འཛེག་པ་དེ་དག་བ་ཚྭའི་ཆུ་བོ་བཞུས་པར་འཇུག་སྟེ་ལོ་འབུམ་ཕྲག་
དུ་མར་ལུས་ཉིད་ཀྱིས་གནོད་པ་མྱོང་བར་འགྱུར་ཏེ། འདི་ནི་དེའི་
ཕྱོགས་འགའ་ཞིག་བསྟན་པ་ཡིན་གྱི། སྡུག་བསྔལ་ཐམས་ཅད་ནི་
བསྟན་པ་མ་ཡིན་ནོ། །དེ་ལས་ཐར་ཏེ་མིར་སྐྱེས་ན་དེ་ཡིད་རྣམ་་་་་
པར་གཡེངས་ཤིང་། ནད་དྲག་པོའམ། ཡང་ན་སྙིང་ནད་དམ།
ཡང་ན་ངལ་སྐྱེན་པར་འགྱུར་བའམ། ཡང་ན་རྐང་འབམ་གྱིས་་་་་་
འདེབས་པར་འགྱུར་ཞིང་། ཡང་ན་མིག་ལོང་བས་ཉམ་ཐག་པར་
འགྱུར་རོ། །བུད་མེད་ཡོན་ཏན་ཅན་ལ་ཆང་བླུད་ན་དམྱལ་བ་ངུ་
26


49040045.tif
འབོད་ཀྱི་འཁོར་བཅུ་གསུམ་པ་ཆུ་ཤིང་བསྲེགས་པའི་དུད་པའི་ཚལ་
དུ་སྐྱེ་བར་འགྱུར་ཏེ། དེར་ནི་ཀུན་ནས་དཔག་ཚད་ལྔ་ཡོད་པ་དེའི་
ནང་དུད་པས་འཁྲིགས་ཤིང་རྒྱ་མཚོའི་ཀློང་སྒ་མེའི་མུན་ནག་གིས་
གཏིབས་བ། ཟབས་སུ་ཀུན་ནས་རྒྱང་གྲགས་གསུམ་དུ་ས་བརྐོས་པ་
དེར་མེ་མདག་ཁྲོལ་བུ་རབ་ཏུ་འབར་བས་ཤིན་ཏུ་གང་བའི་སའི་བུ་
ག་དེར་སེམས་ཅན་དམྱལ་བ་པ་དེ་དག་ཉིན་གཅིག་བཞིན་ཏུ་འཇུས་
སྟེ་ངུ་སྐད་འབྱིན་པར་ཡང་མི་ནུས་ཤིང་དེ་བཞིན་ཏུ་དབང་པོའི་སྒོ་
ཐམས་ཅད་ཀྱང་མེས་གང་བར་འགྱུར་རོ། །དེ་ལས་ཐར་ནས་ཆུ་་་་
ཤིང་གི་དུད་པ་དེས་དེ་ལྟར་ཡང་དང་ཡང་དུ་དབང་པོའི་སྒོ་ཐམས་
ཅད་གང་བར་འགྱུར་ལ། འདི་ལྟར་མེ་དེ་ལ་བདེ་བར་སེམས་ཏེ།
དུ་བ་དེའི་མཐུ་ནི་དེ་ལྟར་ཤིན་ཏུ་རྣོ་བ་ཉིད་ཡིན་ནོ། །དེ་ལས་ཐར་
ནས་བྱ་དུ་བའི་མདོག་གི་ཕྲེང་བ་ཞེས་བྱ་བས་རུས་པ་ཕུག་ནས་རྐང་
དག་ལ་ཟ་བར་བྱེད་དོ། །དེ་ལས་ཐར་ནས་མིར་སྐྱེས་ན། གློ་དང་
མཇུག་དོ་དག་ལ་གདོན་གྱི་ནད་ཀྱིས་ཐེབས་ཤིང་དབུལ་ཞིང་ཚེ་ཐུང་
བར་འགྱུར་རོ། །དགྲ་སོགས་གསོད་པའི་ཕྱིར་ཆང་བླུད་ན་དེ་ཤི་་་་
ནས་དམྱལ་བ་ངུ་འབོད་ཀྱི་འཁོར་བཅུ་བཞི་པ་མེ་མདག་དུད་པའི་
ཚལ་དུ་སྐྱེ་བར་འགྱུར་རོ། །དེར་མེ་མདག་སྤུ་གྲི་ལྟ་བུའི་རླུང་གིས་
སེམས་ཅན་དམྱལ་བ་པ་དེ་དག་གི་ཕན་ཚུན་གྱི་ཤུགས་ཀྱིས་ཐུག་་་་
་27


49040046.tif
ཅིང་ཤིན་ཏུ་ཐུག་གོ། །དེ་དག་གི་ལུས་ཕན་ཚུན་ཐུག་པ་ན་ཇི་ལྟར་
བྱེ་མ་ཆང་པ་ནས་གཏོར་བ་བཞིན་ཏུ་དེ་ལྟར་ལུས་དེ་དག་ཕྱེ་མར་
རློག་གོ། །ཡང་སྐྱེ་བར་འགྱུར་ཏེ། སྤུ་་གྲིས་གཤོག་ཅིང་། མེ་དང་།
ནད་དང་། མཚོན་ཆ་དང་། བ་ཚུའི་ཚོར་བ་སྟེ་ཚོར་བ་མཆོག་ཏུ་
ཚ་བ་དང་འཇིགས་པ་ལོ་འབུམ་ཕྲག་དུ་མར་མྱོང་བར་འགྱུར་རོ། །
དེ་ལས་ཐར་ནས་མིར་སྐྱེས་ན་གཞང་འབྲུམ་རིམ་གསུམ་པས་ཐེབས་
པར་འགྱུར་ཞིང་། རྟག་ཏུ་གྲང་བའི་རིམས་ཀྱིས་ཐེབས་པར་འགྱུར་
རོ། །གཞན་བསླུ་སེམས་ཀྱིས་ཆང་བླུད་ན་དམྱལ་བ་ངུ་འབོད་ཀྱི་་་་
འཁོར་བཅོ་ལྔ་པ་གློག་གི་ན་བུན་ཚལ་དུ་སྐྱེ་བར་འགྱུར་ཏེ། དེར་ནི་
སེམས་ཅན་དམྱལ་བ་པ་དེ་ཁྲུ་ཉིས་བརྒྱར་མེས་གང་བ་དེར་དེ་དག་
གཤིན་རྗེའི་མི་རྣམས་ཀྱིས་བཟུང་ནས་འཇུག་སྟེ་རྐང་པ་ནས་མཡོ་ལ་
སོགས་པའི་བར་བཏེག་ཅིང་བཞུས་སོ། །ལས་ཀྱི་རླུང་གིས་ཡང་སྐྱེ་
བར་འགྱུར་ལ་མེ་དེ་ནི་ལོ་མ་སྡུད་པ་ལྟ་བུ་ཡིན་ཏེ། ཇི་ཙམ་དུ་་་་་་
ཕྱོགས་བཅུར་ཐག་པས་དཀྲིས་པ་ལྟར་དམྱལ་བ་པ་དེ་དག་དཀྲིས་
ནས་ཐལ་བ་ཡང་མི་མཐོང་བར་སྲེག་གོ། །ཡང་སྐྱེ་བར་འགྱུར་ཞིང་།
ཇི་སྲིད་སྡིག་པའི་ལས་མ་ཟད་པར་ལོ་འབུམ་ཕྲག་དུ་མར་སྲེག་གོ། །
དེ་ལས་ཐར་ཏེ་གལ་ཏེ་མིར་སྐྱེས་ན་བཀོལ་བས་ཉམས་པར་འགྱུར་རོ།།
ལམ་དུ་འཇུག་པའི་ཚེ་མགྱོགས་པ་་དང་ངལ་བར་མི་འགྱུར་བའི་ཕྱིར་
28


49040047.tif
ཆང་བླུན་ན་དེ་ལུས་དང་བྲལ་ནས་དམྱལ་བ་ངུ་འབོད་ཀྱི་འཁོར་་་་
བཅུ་དྲུག་པ་ཀུན་ཏུ་རྟོག་བྱེད་དུ་སྐྱེ་བར་འགྱུར་རོ། །དེ་དག་ལ་་་་་
གནོད་པ་འབྱུང་བ་འདི་ལྟ་སྟེ། འདོད་པ་གང་དང་གང་ཉིད་དུ་་་་
ཀུན་ཏུ་སེམས་པ་དེ་དང་དེ་ཉིད་གཤིན་རྗེའི་མི་དག་གིས་གནོད་པ་
བརྒྱའམ་སྟོང་ངམ་བྱེ་བ་བརྒྱ་སྟོང་དུ་བྱེད་དོ། །སེམས་ཅན་དམྱལ་
བའི་འཁོར་གཞན་དང་གཞན་དུ་གནོད་པ་གང་དང་གང་འབྱུང་བ་
དེ་ཐམས་ཅད་ཀྱི་བཞི་འགྱུར་དུ་དེར་འབྱུང་ངོ་། །དམྱལ་བ་པ་དེ་
རྣམས་ལ་གཤིན་རྗེའི་མི་དག་གིས་ཚིགས་སུ་བཅད་དེ་སྨྲས་པ། དེ་
ཡི་ལས་ནི་རྣམ་གསུམ་གྱིས། །གནས་སྐབས་དགུར་ནི་འཚེད་བྱེད་
ཅིང་། །རྣམ་པར་སྨིན་པ་བཞི་བཅུ་ཐམ། །དྲག་པོ་རབ་ཏུ་གཡོས་
པར་འགྱུར། །དོན་མེད་གཞི་ནི་ཆང་ཡིན་ཏེ། །སེམས་ཅན་དམྱལ་
བའི་བཞད་གད་པ། །དབང་པོ་ཐམས་ཅད་རྣམ་ཉམས་ཤིང་། །
དོན་མེད་པ་ཡི་རྒྱུར་གྱུར་ཏོ། །ཚིག་ལ་ཤིན་ཏུ་དགའ་བ་དང་། །
ཆགས་པ་དང་ནི་འཇིག་པ་དང་། །ངག་གི་སྐྱོན་དང་རློམ་པ་དང་། །
ཚིག་རྩུབ་གཞི་ནི་དེ་ཡིན་ནོ། །གང་གིས་ཀུན་ཏུ་གཡེངས་པའི་ཡིད།།
བྱ་དང་མི་བྱ་མི་ཤེས་པ། །མི་དེ་ཕྱུགས་དང་མཚུངས་པ་ཡིན། །དེ་
ལྟ་བས་ན་ཆང་སྤོངས་ཤིག །ཆང་གིས་གཡེངས་པའི་མི་དག་ནི། །
གསོན་ཡང་ཤི་བ་དག་དང་མཚུངས། །གང་ཞིག་རྟག་ཏུ་གསོན་་་་་
29


49040048.tif
འདོད་པས། །རྟག་པར་ཆང་ནི་རྣམ་པར་སྤོངས། །ཆང་ནི་ཉེས་པ་
ཀུན་གྱི་གཞི། །རྟག་པར་དོན་ཀུན་མེད་པར་བྱེད། །ངན་སོང་་་་་་
གསུམ་གྱི་ཐེམ་སྐས་ཏེ། །མུན་ནག་གནས་ནི་ཆེན་པོ་ཡིན། །ཆང་
གིས་སེམས་ཅན་དམྱལ་བར་འགྲོ། །དེ་བཞིན་ཡི་དྭགས་འཇིག་རྟེན་
དང་། །ཆང་གི་སྐྱོན་གྱིས་བསླུས་པ་ཡི། །མི་དག་དུད་འགྲོ་རྣམས་
སུ་འགྲོ། །དུག་གི་ནང་དུ་དུག་ནི་གང་། །དེ་བཞིན་དམྱལ་བའི་་་་་
ནང་ན་དམྱལ། །ནད་ཀྱི་ནང་ན་ནད་མཆོག་ནི། །ཆང་ཞེས་མཁས་
པ་རྣམས་ཀྱིས་བཤད། །བློ་དང་དབང་པོ་ཉམས་བྱེད་ཅིང་། །རིན་
ཆེན་ཆོས་ནི་ཟད་བྱེད་ལ། །ཚངས་པར་སྤྱོད་པ་འཇིག་བྱེད་པ། །མི་
བཟད་ཆང་ནི་སྐྱེ་གནས་གཅིག །རྒྱལ་པོ་དང་ནི་བསྟན་བཅོས་་་་་་
མཁས། །ཆང་གིས་ཡང་བར་བྱེད་འགྱུར་ན། །ཐ་མལ་མི་དག་ཆང་
འཐུང་བ། །བསླུས་པར་འགྱུར་བ་ཅི་ཞིག་སྨོས། །ཆང་ལ་བསྟེན་་་་
པའི་མི་དག་ནི། །ཆོས་རྣམས་ཀུན་གྱི་སྟ་རེ་ཡིན། །ངོ་ཚ་མེད་པར་
བྱེད་པའི་མཆོག །ཡང་བ་དག་ཏུ་ཉེ་བར་བསྟན། །ཆང་གིས་་་་་་
འཕྲོག་པར་གྱུར་པའི་སེམས། །བྱ་བ་དང་ནི་མི་བྱ་བ། །མི་ཤེས་་་་་
རྣམ་པར་མི་ཤེས་ཤིང་། །ཐམས་ཅད་མི་ཡིས་མི་ཤེས་སོ། །གང་་་་་
ཞིག་ཆང་ལ་བསྟེན་བྱེད་པ། །སྐྱེ་བོ་རེས་འགའ་དགའ་བྱེད་ཅིང་། །
རེས་འགའ་ཡོངས་སུ་གདུང་བྱེད་པ། །རེས་འགའ་སྡིག་པ་བྱེད་པ་
30


49040049.tif
མྱོས་བྱེད་བཏུང་བའི་ཉེས་དམིགས་ཉེས་པའི་འཕྲང་སྒྲོལ།
ཡིན། །བློ་ནི་ཤིན་ཏུ་རྨོངས་སྐྱེད་ཅིང་། །འཇིག་རྟེན་གཉིས་ནི་རྣམ་
འཇིག་བྱེད། །ཐར་བའི་ཆོས་ལ་མེ་ལྟ་བུར། །སྲེག་བྱེད་ཁོ་ན་གང་
ཡིན་ནོ། །མི་གང་དག་ནི་ཆང་སྤོང་པ། །ཆོས་ཀྱི་ངང་ཚུལ་མཉམ་
པར་བཞག །གང་ན་འཆི་བ་མེད་པ་ཡི། །གནས་མཆོག་དག་ཏུ་དེ་
འགྲོའོ། །ཆང་འཐུང་བ་ཡི་བསླུས་པ་དག །དེ་ནི་བྱེད་པ་དམན་པ་
ཡིན། །མི་བཟད་སེམས་ཅན་དམྱལ་བར་ལྷུང་། །དོན་མེད་ཅི་ཞིག་
ཡོངས་སུ་གདུང་། །འཐུང་པའི་ཚེ་ན་ཆང་ཞིམ་སྟེ། །རྣམ་སྨིན་ཚེ་
ན་མཆོག་ཏུ་ཚ། །ཁྲིམ་པ་ཀ་ནང་ཁྲིམ་པ་ཀ །ཆང་ཞེས་མཁས་པ་་་་་
རྣམས་ཀྱིས་བཤད། །བདག་ལ་འདི་དག་མི་གནོད་ཅེས། །བློ་ལྡན་
ཆང་ལ་ཡིད་མ་རྟོན། །མྱོང་ན་བསིལ་ཡང་རྣམ་སྨིན་ཚ། །ཆང་ནི་
དམྱལ་བར་འགྲོ་བར་བྱེད། །སྡིག་པའི་ཆོས་རྣམས་བྱེད་པ་ལ། །
སེམས་གཡེང་བ་དག་དགའ་བར་བྱེད། །ཕྱི་ནས་རྣམ་སྨིན་ཚ་བ་རུ།།
བློ་ངན་ཡོངས་སུ་གདུང་བར་འགྱུར། །འདོད་པ་རྣམས་ལ་བློ་མི་་་་
གཏོང་། །འདོད་པ་མཆོག་ཏུ་སླུ་བ་ཡིན། །འཁོར་བའི་འཆིང་བ་
དྲག་པོ་སྟེ། །སེམས་ཅན་དམྱལ་བ་ཀུན་གྱི་རྒྱུ། །གང་ཞིག་འདོད་པ་
རྣམས་ལ་དགའ། །དེ་ཡི་སྡུག་བསྔལ་མཐའ་མེད་དོ། །འདོད་པའི་
སྦྲུལ་གྱིས་ཟིན་པ་ལ། །བདེ་བ་ནམ་ཡང་རྒུ་ལ་ཡོད། །ཁྱེད་ཅག་་་་་
འདོད་པ་མི་བཟད་ཅིང་། །དྲས་པོ་སེམས་ཅན་དམྱལ་བར་འོང་། །
3།


49040050.tif
གནོད་པ་ཤིན་ཏུ་མི་བཟད་པས། །དོན་མེད་ཅི་ཞིག་ཡོངས་སུ་་་་་་
གདུང་། །གང་ཚེ་འདོད་པས་བསླུས་པ་ཡི། །ཁྱེད་ཅག་གིས་ནི་སྡིས་
བྱས་པ། །དེ་ཚེ་ཅི་ཕྱིར་ཁྲོ་མི་བྱེད། །དེ་རིང་ཅི་ཞིག་ཡོངས་སུ་་་་་་
གདུང་། །བྱས་ལ་བསགས་པ་བརྟེན་པ་ཡི། །ལས་དག་གི་ནི་འབྲས་
བུ་སྣང་། །སྡིག་པའི་ཚོར་བ་མི་བཟད་པ། །དེ་ལྟ་བས་ན་སྡིག་མི་
བྱེད། །སྡིག་པ་སྡིག་པའི་རྣམ་སྨིན་ཏེ། །རྟག་ཏུ་སྡིག་པ་རྣམས་སུ་
སྨིན། །སྡིག་མི་བྱེད་ལ་སྡིག་མེད་དོ། །དེ་ལྟ་བས་ན་སྡིག་པ་སྤོངས། །
སྡིག་པ་ཡོངས་སུ་སྤངས་པ་ལ། །སྡིག་པའི་འཇིགས་པ་མེད་པ་ཡིན།།
སྡིག་པ་རང་གིས་བྱས་པ་གནོད། །གཞན་གྱིས་སྤྱོད་པར་མི་འགྱུར་
རོ། །ཞེས་གཤིན་རྗེའི་མི་རྣམས་ཀྱིས་དམྱལ་བ་པ་རྣམས་ལ་རྗེས་སུ་
བསྟན་ནས་ཇི་སྲིད་སྡིག་པའི་ལས་སྤངས་ལ་ཟད་པར་མ་བྱས་པར་
དེ་སྲིད་དུ་གནོད་པ་སྣ་ཚོགས་བྱེད་དུ་འཇུག་གོ། །ཕྱིས་དེ་ལས་ཐར་
ནས་གལ་ཏེ་ཡི་དྭགས་དང་དུད་འགྲོ་དག་ཏུ་མ་སྐྱེས་ལ་མིར་སྐྱེས་ན་
ལས་དེ་དང་རྒྱུ་མཐུན་པའི་འབྲས་བུས་དེ་མཆོག་ཏུ་ཁྲོ་བས་ཁྲོ་བར་
འགྱུར་ཞིང་། བཀའ་བློ་མི་བདེ་བར་འགྱུར་བར་གསུངས་པ་དང་།
སེང་གེས་ཞུས་པ་ལས། ཆང་བྱིན་ན་སྐྱེ་བ་ལྔ་བརྒྱར་ལག་རྡུམ་དུ་
སྐྱེའོ་ཞེས་དང་། དྲང་སྲོང་རྒྱས་པས་ཞུས་པའི་མདོ་ལས། ཆང་་་་་
དང་། དུག་དང་། མཚོན་ཆ་དང་། བསད་ཤ་སྟེར་བ་རྣམས་མ་
32


49040051.tif
དག་པའི་སྦྱིན་པར་གསུངས་པས་གཞན་ལ་ཆང་བཙོང་པ་དང་སྦྱིན་
པ་ལའང་ཉེས་དམིགས་ཤིན་ཏུ་ཆེ་བས་སྤང་ཞིང་བག་ཡོད་པར་བྱ་
བ་གལ་ཆེའོ། །
གཉིས་པ་སོ་ཐར་གྱི་སྡོམ་་པ་དང་འགལ་བའི་ཚུལ་ནི། དགེ་་་་
ཚུལ་སློང་ལྟ་ཅི་སྨོས། དགེ་བསྙེན་གྱི་བསླབ་པ་ལ་ཞུགས་པ་ཙམ་་་་
ནས་མྱོས་བྱེད་ཀྱི་བཏུང་བ་སྐྲའི་རྩེ་མོས་བླངས་པའི་ཐིག་པ་གཅིག་
ཙམ་ཡང་གནང་བའི་སྐབས་མེད་དེ། སོ་སོ་ཐར་པའི་མདོར།
འབྲུའི་ཆང་དང་། བཅོས་པའི་ཆང་དང་། མྱོས་པར་འགྱུར་བ་་་་་
འཐུང་ན་ལྟུང་བྱེད་དོ། །ཞེས་དང་། ཀཱ་རི་ཀཱར་ཡང། འབྲུ་་་་་་
བཏགས་ཕབ་དང་སྦྱར་བ་ཡི། །བཏུང་བའི་བྱེ་བྲས་འབྲུ་ཡི་ཆང་། །
སྡོང་བུ་མེ་ཏོག་འབྲས་བུ་ལས། །སྦྱར་བའི་ཁུ་བ་བཅོས་པའི་ཆང་། །
དེས་ནི་མྱོས་པར་འགྱུར་རིགས་དང་། །སྡོམ་བརྩོན་ཕན་འདོད་མི་
བཏུང་ངོ་། །དེ་འཐུངས་ནས་ནི་དྲན་ཉམས་ཤིང་། །བརྟུལ་ཞུགས་
ལྡན་པ་བག་མེད་འགྱུར། །བག་མེད་པ་ལས་བརྟུལ་ཞུགས་ཉམས། །
དེ་བས་སྟོན་པའི་བཀའ་དྲན་བྱ། །མྱོས་འགྱུར་ཉེས་པ་འཕེལ་་་་་་
འགྱུར་བས། །རྩ་མཆོག་གིས་ཀྱང་མི་བཏུང་ངོ་། །ཞེས་དང་། མདོ་
རྩ་བ་ལས། ནད་པས་ཆང་ནི་རྩ་མཆོག་གིས་མི་བཏུང་ངོ་། །ཞེས་
དང་། སློབ་དཔོན་ཤཱཀྱ་འོད་ཀྱིས། སྟོན་པས་ང་ལ་ལུང་ནོད་པས་
33


49040052.tif
རྩ་མཆོག་གིས་ཀྱང་མི་སྦྱིན་མི་བཏུང་ངོ་ཞེས་བསྟན་པར་བཤད་ཅིང་།
ཆང་བསྐོལ་བ་འཐུང་ན་ཉེས་པ་མེད་དམ་སྙམ་ན། ཆང་གི་རོ་དང་
ནུས་པ་གཉིས་མེད་ན་ནད་པས་བསྟེན་དུ་རུང་ལ། ཡོད་ན་མི་རུང་
བར་གསུངས་སོ། །དེས་ན་སོ་ཐར་གྱི་སྐབས་སུ། ཆང་ནི་ཉེས་པ་
ཀུན་གྱི་རྩ་བ་སྟེ། །རྩ་རྩེ་ཙམ་ཡང་བཏུང་བར་མི་བྱའོ། །ཞེས་པ་་་་
ལྟར་རྣམ་པ་ཐམས་ཅད་དུ་བཀག་པ་ཡིན་ལ། དེའི་རྒྱུ་མཚན་ཀྱང་།
འཕགས་པ་ཉེར་སྦས་ཀྱིས། མཚམས་མེད་པ་ལྔ་དང་། ལྟུང་བ་་་་་་
རིགས་ལྔ་དང་། ཉེས་པ་ཐམས་ཅད་ཀྱི་འབྱུང་གནས་ཡིན་པའི་ཕྱིར་
རོ། །ཞེས་བཤད་པ་དང་། རྒྱ་ཆེ་འགྲེལ་ལས། བྱེ་བྲག་ཏུ་སྨྲ་བ་ཁ་ཅིག་
ན་རེ། རང་བཞིན་གྱིས་ཁ་ན་མ་ཐོ་བ་ཡིན་ཏེ། སྲོག་གཙོད་པ་ལ་་་་་
སོགས་པ་བཞིན་ཏུ་ཉེས་པར་སྤྱོད་པའོ་ཞེས་གསུངས་པའི་ཕྱིར་དང་།
ངན་སོང་གི་རྒྱུར་བསྟན་པའི་ཕྱིར་དང་། བག་མེད་པའི་སནས་ཀྱི་
གཞི་ཡིན་པའི་ཕྱིར་དང་། གཅིག་ཏུ་ངེས་པར་མ་གནང་བ་ཡིན་པའི་
ཕྱིར་རོ། །ཞེས་བཤད་པས་སོ། །
གསུམ་པ་བྱང་སེམས་ཀྱི་བསླབ་པ་དང་འགལ་བའི་ཚུལ་ནི།
འཕགས་པ་སོར་ཕྲེང་ཅན་གྱིས་ཞུས་པའི་མདོ་ལས། གང་བྱི་བོ་་་་་
དང་། མ་ནིང་དུ་གྱུར་པ་དེ་བཞིན་གཤེགས་པའི་སྙིང་པོ་ལས་ཕྱིར་
ཕྱོགས་པའི་སེམས་ཅན་དེ་དག་ནི་ད་དུང་ཡང་ཆང་འཐུང་ཞིང་བྱི་
34


49040053.tif
བོ་དང་མ་ནིང་དུ་འགྱུར་ཏེ། ཤིན་ཏུ་མི་གཙང་བ་འཐུང་བ་ཡིན་ནོ།།
ཞེས་སོགས་རྣམ་པ་དུ་མས་སྨད་ཅིང་། ཐེག་ཆེན་གསོ་སྟོང་ལས།
སྐྱོན་ནི་མང་པོ་ཉེར་བརྟེན་པ། །ཆང་ནི་ཡོངས་སུ་སྤང་བར་བྱ། །
ཞེས་གསུངས་པ་ལྟར་ཆང་ལས་སྐྱོན་བྱུང་བའི་ཚུལ་ཡང་མདོ་དྲིན་
ལན་བསབ་པ་ལས། སངས་རྒྱས་འོད་སྲུང་ཀྱི་བསྟན་པའི་གཞུག་ཏུ།
དགེ་བསྙེན་ཞིག་གིས་ཆང་འཐུངས་པའི་སྐྱོན་གྱིས་གཞན་གྱི་ཆུང་མ་
ལ་འདོད་པས་ལོག་པར་གཡེམ་པ་ཡང་བྱས། ཕ་རོལ་པོའི་བྱ་ཕོ་་་་
བརྐུས་ནས་བསད་པ་དང་། གཞན་དག་གིས་ཁྱོད་དེ་ལྟ་བུ་བྱས་་་་
ནས་ཅི་བྱེད་བྱས་པས་མ་བྱས་ཟེར་ནས་བརྫུན་ཀྱང་སྨྲས་པས་རྩ་བ་
བཞི་མའང་གང་ཁོ་ནས་བརླག་པར་བྱས་པར་གསུངས་ཤིང་།
གཞན་ཡང་མདོ་དེ་ཉིད་དུ། མདོ་སྡེ་བཀླག་པ་དང་། ཁ་ཏོན་ཏུ་བྱ་
བ་ལ་སོགས་པ་ཐམས་ཅད་རེ་ཞིག་འདོར་བར་བྱེད་པས་ཆང་སྤང་
བར་བྱའོ། །ཞེས་གསུངས་པ་སོགས་ལུང་རིག་མཐའ་ཡས་པ་སྣང་
ཞིང་། མདོར་ན་ཆང་འཐུང་བ་ལ་བརྟེན་ནས་སེམས་ཅན་བློས་་་་་
སྤངས་པའི་རྩ་ལྟུང་དང་། མཆོད་འོས་དང་སེམས་ཅན་བསླུ་བ་་་་་
སོགས་ནག་པོའི་ཆོས་བཞིའང་འབད་མེད་དུ་འབྱུང་བའི་ཕྱིར་རྟག་
ཏུ་སྤང་བར་བྱ་དགོས་ཏེ། བྱང་ཆུབ་སེམས་དཔའི་སྤྱོད་ཡུལ་རྣམ་
པར་འཕྲུལ་པ་བསྟན་པའི་མདོར་ཡང་། ཆང་དགའ་དགོངས་པ་
35


49040054.tif
ཐམས་ཅད་ལ། །རྟག་ཏུ་བག་མེད་སྤྱོད་པར་འགྱུར། །མཁས་པ་་་་
རྣམས་ཀྱིས་སྨད་འགྱུར་ཞིང་། །འདི་དང་གཞན་ཏུ་རྣམ་པར་རྨོངས།།
དེ་བས་སྐྱེས་བུ་མཁས་པ་ཡིས། །ཆང་ལ་དགའ་བ་སྤང་བར་བགྱི། །
དེས་ནི་ཡོན་ཏན་འགྲུབ་པར་བགྱི། །གཞན་དུའང་སྟོན་པར་བགྱིད་
པ་ལགས། ཞེས་དང་། ཡང་དེ་ཉིད་དུ། རྒྱལ་པོ་ཆེན་པོ་ཆང་སི་
བཏུང་བ་ནི་དྲན་པ་ཡོངས་སུ་ཉམས་པར་འགྱུར་བའི་རྒྱུ་སྟེ་རྣམ་པ་
ཀུན་ཏུ་སྤང་བྱར་གདམས་པ་དང་། གཞན་ཡང་མདོ་སྡེ་མྱང་་་་་་
འདས་སུ། དགེ་སློང་རྣམས་ལ་དངོས་པོ་ལྔ་བྱེད་དུ་མི་གནང་བར་
འཆད་དེ། ལྔ་གང་ཞེ་ན། མེ་དང་། མཚོན་དང་། ཆང་དང་། ཞོ་
དང་། འབྲུ་མར་འཚོང་དུ་མི་གནང་སྟེ། ཞེས་དང་། གནས་ལྔར་
འགྲོར་མི་གནང་སྟེ། ལྔ་གང་ཞེ་ན། བཤན་པ་དང་། སྦྲང་འཚོང་
མ་དང་། ཆང་འཚོང་མ་དང་། རྒྱལ་པོའི་ཕོ་བྲང་གི་ནང་དང་།
རིགས་ངན་གྱི་ཁྱིམ་སྟེ་ལྔའོ། །ཞེས་ཉེས་པའི་རྒྱུར་འགྱུར་བ་ལ་་་་་་
དགོངས་ནསའགྲོ་བ་ཙམ་ཡང་བཀག་པ་ཡིན་ནོ། །
བཞི་པ་གསང་སྔགས་ཀྱི་དམ་ཚིག་དང་འགལ་བའི་ཚུལ་ནི།
བྱ་རྒྱུད་དཔུང་བཟང་གིས་ཞུས་པ་ལས། ཤ་ཆང་སྒོག་ཙོང་སོགས་
རྣམ་པ་ཀུན་ཏུ་སྤང་ཞིང་སྔགས་པས་དཀར་གསུམ་སོགས་ཁ་ཟས་
གཙང་མ་ལ་བརྟེན་པར་བཤད་ལ། དོན་ཡོད་ཞགས་པའི་རྒྱུད་ལས།
36


49040055.tif
གལ་ཏེ་དེ་ཉིད་འགྲུབ་འདོད་ན། །ཆང་དང་ཤ་དང་ཀུན་དོང་དང་། །
འདྲེས་དང་ཟ་འཕྲོ་སོགས་པ་སྤངས། །ཞེས་དང་། སྤྱོད་རྒྱུད་ལས།
ཆང་ནི་བཏུང་བར་མི་བྱ་ཞིང་། །ཤ་ལ་སོགས་པ་བཟའ་མི་བྱ། །
སེམས་ཅན་གནོད་པར་སྦྱོར་བ་ནི། །ནམ་ཡང་བྱ་བ་མ་ཡིན་རྣ། །
ཞེས་དང་། དཀྱིལ་འཁོར་ཆེན་པོའི་རྒྱུད་ལས། །མྱོས་པར་འགྱུར་
བའི་བཏུང་བ་རྣམས། །སྦྱིན་པར་མི་བྱ་སྦྱིན་མི་གཞུག །ཆང་ནི་་་་
ཉེས་པ་ཐམས་ཅད་ཀྱི། །རྩ་བ་ཡིན་པར་རྣམ་པར་བཤད། །ཅེས་
གསུངས་སོ། །དེ་བཞིན་ཏུ་རྒྱུད་སྡེ་འོག་མ་གསུམ་ཆར་ལས ཤ་
ཆང་བསྟེན་དུ་མི་རུང་བའི་ཚུལ་མཐའ་ཡས་པ་ཞིག་གསུངས་ཤིང་།
དེ་དག་གི་ཆོ་ག་ཉམས་སུ་ལེན་པའི་ཚེ་ཡང་ངེས་པར་གསོ་སྦྱོང་ལ་
གནས་པར་བྱ་དགོས་པ་སོགས་སྤྱོད་པ་རྣམ་པར་དག་པ་བསྟེན་་་་་
དགོས་པར་གསུངས་སོ། །དེར་མ་ཟད་རྣལ་འབྱོར་ཆེན་པོ་ལ་་་་་་
ཞུགས་པའི་གང་ཟག་རྣམས་ཀྱིས་ཤ་ཆང་བསྟེན་ཏུ་མི་རུང་སྟེ། བླ་
མ་ལྔ་བཅུ་པར། སྙིང་རྗེ་མེད་ཅིང་ཁྲོ་ལ་གདུག །ཁེངས་ཤིང་་་་་་
ཆགས་ལ་མ་བསྡམས་དང་། །རང་བསྟོད་བླ་མར་སློབ་མ་ནི། །བློ་
བཟང་ལྡན་པས་མི་བྱའོ། །ཞེས་མཚན་ཉིད་འདི་རྣམས་དང་ལྡན་
ན་བདུད་རིས་ཀྱི་སློབ་དཔོན་ཡིན་གྱི་གསང་སྔགས་ཀྱི་རྡོ་རྗེ་སློབ་་་་
དཔོན་མ་ཡིན་པས་བླ་མར་མི་བྱ་བར་གསུངས། མཚན་ཉིད་དེ་་་་་
37


49040056.tif
དབ་གི་དོན་ཡང་འཇམ་དཔལ་གྱི་རང་གི་ལྟ་བའི་འདོད་པ་མདོར་
བསྟན་པ་ལས། བརྩེ་མེད་ཤ་ཟ་བ་ལ་གསུངས། །ཁྲོ་བ་དགའ་བར་
སྣུན་བྱེད་དང་། །གདུག་པ་ལེགས་པའི་སྐྱེ་བོར་སྡང་། །ཁེངས་པ་
ཡེ་ཤེས་སྤངས་པའོ། །ཆགས་པ་ལྷ་ཡི་དཀོར་ལ་སྤྱོད། །མ་བསྡམས་
ཤིན་ཏུ་ཆང་འཐུང་བ། །རང་བསྟོད་སྟོང་པ་ཉིད་ལམ་ལ། །སྨོད་
ཅིང་གནོད་པ་བྱེད་པའོ། །ཞེས་སྙིང་རྗེ་མེད་པ་ནི་ཤ་ཟ་བ་དང་།
མ་བསྡམས་པ་ནི་ཆང་འཐུང་བ་ལ་བཤད་པའི་ཕྱིར་མཚན་ཉིད་འདི་
དག་དང་ལྡན་ན་རྡོ་རྗེ་སློབ་དཔོན་དུ་མི་འགྱུར་བ་ཡིན་ནོ། །དེ་་་་་
བཞིན་ཏུ་རྒྱུད་རྡོ་རྗེ་རྩེ་མོར། ཕུང་ཁྲོལ་ཀུན་གྱི་རྩ་བ་ནི། །ཆང་ནི་
ཡོངས་སུ་སྤང་བར་བྱ། །ཞེས་དང་། མི་གཡོ་བ་གཏུམ་པོའི་རྒྱུད་དུ།
སྲོག་ཆགས་བསད་པར་མི་བྱ་ཞིང་། །ཕ་རོལ་ནོར་ནི་འཕྲོག་མི་བྱ། །
བརྫུན་གྱི་ཚིག་ཀྱང་སྨྲ་མི་བྱ། །བློ་ལྡན་ཆང་ནི་བཏུང་མི་བྱ། །
འཇིག་རྟེན་སྨོད་པ་སྤང་བར་བྱ། །རབ་གསལ་བསླབ་པའི་གནས་
འདི་ནི། །གུས་པ་དང་བཅས་སྤྱད་པར་བྱ། ཞེས་དང་། ཡང་དེ་
ཉིད་ལས། མྱོས་བྱེད་ཆང་གི་བཏུང་བ་ནི། །བདག་གིས་གང་་་་་་
དུའང་བཏུང་མི་བྱ། །ཞེས་གསུངས་པ་དང་། དུས་འཁོར་ལས་་་་་
ཐོག་མའི་བརྟུལ་ཞུགས་ཉེར་ལྔའི་ཡ་གྱལ་གཅིག་ཆང་སྤང་བར་་་་་་
གསུངས་པ་་དང་། བདེ་མཆོག་སྡོམ་འབྱུང་གི་རྒྱུད་ལས། སྔགས་པ་
38


49040057.tif
ཆང་གིས་ཉམས་འགྱུར་ཞིང་། །འདོད་པ་ལ་བརྐམ་འཁྲིག་པར་བྱེད།།
གར་བྱེད་དེ་བཞིན་དགོད་པ་དང་། །འཐབ་མོ་ལ་སྤྲོ་རྣམ་པར་་་་་་
འཁྲུལ། །སྨོད་ཅིང་ཉམས་པར་བྱེད་པས་ཀྱང་། །དམྱལ་བ་ངུ་་་་་་
འབོད་དུ་འཚེད་འགྱུར། །རྣལ་འབྱོར་མ་ཀུན་ཁྲོས་པ་དང་། །སྡིག་
པས་དམྱལ་བར་འགྲོ་འགྱུར་ཞིང་། །དེ་ལ་ནད་དང་མྱ་ངན་་་་་་
འཇིགས། །རྣམ་འཚེ་འཇིགས་སུ་རུང་བ་འབྱུང་། །བླ་མ་ལ་འཁུ་བླ་
མར་སྨོད། །སེམས་ཅན་འཁུ་ལ་སྦྱིན་མི་བྱ། །བདུད་རྩི་དང་ནི་དུག་
དེ་ཉིད། །དངོས་གྲུབ་སྒྲུབ་པ་འབྲས་བུ་མེད། །འདི་དག་སྔོན་གྱི་
སངས་རྒྱས་ཀྱིས། །སྔགས་པས་སྤང་བར་བྱ་བར་གསུངས། ཞེས་
གསུངས་པ་སོགས་བླ་མེད་ཀྱི་རྒྱུད་དགོངས་པ་ཅན་མ་ཡིན་པའི་སྒྲ་
ཇི་བཞིན་པ་རྣམས་ལས་མྱོས་བྱེད་ཀྱི་བཏུང་བ་རྣམ་པ་ཐམས་ཅད་
དུ་བཀག་པར་མཛད་དོ། །སྔགས་བླ་མེད་ཀྱི་རྒྱུད་སྡེ་རྣམས་སུ་་་་་་
གསང་དབང་བསྐུར་བ་དང་ཚོགས་ཀྱི་འཁོར་ལོའི་དུས་སུ་ཤ་ཆང་ལ་
ལོངས་སྤྱོད་པར་བཤད་པ་ནི་གསང་བའི་གནས་སུ་ནུས་པ་ཐོབ་པའི་
རྣལ་འབྱོར་པ་རྣམས་ཀྱིས་དམ་ཚིག་གི་སྤྱོད་པ་ཚུལ་བཞིན་ཏུ་སྤྱོད་
པ་ལ་དགོངས་པ་ཡིན་ཏེ། དེའང་གང་བཏུང་བར་ནུས་པའི་རྣལ་
འབྱོར་པ་ནི་བསྐྱེད་རྫོགས་གཉིས་ལ་བརྟན་པ་ཐོབ་པས་གང་འཐུང་
ཐམས་ཅད་བདུད་རྩིར་བསྒྱུར་ནུས་པས་དུག་ཧ་ལ་ནག་པོས་ཀྱང་
39


49040058.tif
གནོད་པར་མི་ནུས་ཤིང་། སླར་བདུད་ཇིར་འགྱུར་བ་སྟེ། ནཱ་རོ་པ་
ལ་མི་རྒོད་རྣམས་ཀྱིས་ཆུ་ཁྲི་ཕུལ་བ་བདུད་རྩིར་བསྒྱུར་ནས་གསོལ་
པ་དང་། ཇི་ཙམ་བཏུང་ཡང་མྱོས་པར་མི་འགྱུར་བ་བིརླུ་པ་ལྟ་བུ་
རྣམས་ཏེ། དེ་ལྟ་བུའི་གྲུབ་པ་ཐོབ་པའི་རྣལ་འབྱོར་པ་རྣམས་ཀྱིས་
གནས་ཉི་ཤུ་རྩ་བཞི་ལ་སོགས་པ་ཕུན་སུམ་ཚོགས་པར་དུས་བཟང་
པོ་ལ་དཔའ་བོ་དང་དཔའ་མོ་རྣམས་མཆོད་པའི་དོན་ཏུ་ཚོགས་ཀྱི་
འཁོར་ལོ་ལ་བདུད་རྩི་ལྔ་དང་ཆང་དང་ཤ་ལྔ་ལ་སོགས་པའི་བཟའ་
བ་རྣམས་སྦྱངས་རྟོགས་སྤར་གསུམ་གྱིས་བདུད་རྩིར་དངོས་སུ་་་་་་
བསྒྱུར་ནས་ལོངས་སྤྱད་པ་མ་གཏོགས་བསྐྱེད་རྫོགས་ལ་བརྟན་པ་
ཐོབ་ནས་ཆང་བདུད་རྩིར་སྒྱུར་བའི་ནུས་པ་ཕྲ་མོ་ཙམ་ལྟ་ཞིག །
སེམས་སྐད་ཅིག་ཀྱང་མི་གནས་པར་རྣམ་རྟོག་གི་གཞན་དབང་དུ་
ཤོར་ནས་ཆང་ཕོར་པ་གང་ཙམ་གྱིས་ལུས་སེམས་མྱོས་པར་འགྱུར་བ་
རེ་དག་གིས་ནི་སྔགས་བླ་མེད་ལ་ཁག་བསྙད་ནས་ཆང་བཏུང་ན་་་་
ངེས་པར་དམྱལ་བར་འགྲོ་བ་ལས་ཐུན་མོང་གི་དངོས་གྲུབ་ཕྲ་མོ་་་་
ཙམ་ཡང་མི་ཐོབ་བོ། །དེས་ན་སྔགས་བླ་མེད་དུ་ཞུགས་པའི་རྣལ་
འབྱོར་པ་ཡིན་ཀྱང་ནུས་པ་མ་ཐོབ་པར་ཆང་བག་མེད་དུ་སྤྱོད་པར་
མ་གནང་ཞིང་། རབ་བྱུང་ལ་དབང་དང་ཚོགས་འཁོར་གྱི་དུས་བླ་
མས་བྱིན་ན་བླ་མ་དམ་ཚིག་ཉམས་ཤིང་འཐུང་བ་པོ་སྡོམ་པ་ཉམས་
0


49040059.tif
པར་བདེ་མཆོག་སྟོད་འགྲེལ་ལས་གསུངས་སོ། །གལ་ཏེ་རབ་བྱུང་
གི་བླ་སློབ་ཆང་ལ་སྤྱོད་པའི་ནུས་པ་ཐོབ་ན་རབ་བྱུང་གི་གས་མཐའ་
དག་མཁན་སློབ་ལ་ཕུལ་ནས་རྣལ་འབྱོར་པའི་ཆས་སུ་ཞུགས་པར་བྱ་
སྟེ། སློབ་དཔོན་ཞི་བ་ལྷས་ཆང་གསོལ་བ་དང་། བིརླུ་པས་ཆང་་་་
གསོལ་བའི་གཏམ་རྒྱུད་ལས་ཤེས་པར་བྱའོ། །དེས་ན་དེང་སང་་་་་
རབ་བྱུང་གི་སྡོམ་པ་ནི་དངོས་སུ་འབོག་ཏུ་ཡོད་པས་སེར་མོ་བ་་་་་་
ཐམས་ཅད་སྡོམ་ལྡན་ཡིན་པ་གཞིར་བཞག་གི་ཐོག །སྔགས་བླ་་་་་
མེད་ཀྱི་གསང་དབང་དང་ཚོགས་ཀྱི་འཁོར་ལོ་རྣམས་ནི་རྗེས་མཐུན་
ལས་དངོས་སུ་ནུས་པ་སུའང་མེད་པས་དེ་དག་ལ་བསྙད་བཞག་ནས་
ཤ་ཆང་བག་མེད་དུ་སྤྱོད་ན་སྡོམ་པ་དམ་ཚིག་ཉམས་པ་ལས་དངོས་
གྲུབ་ཀྱི་རྒྱུར་མི་འགྲོ་བ་ལ་དགོངས་ནས་རྗེ་བཙུན་ས་སྐྱ་པཎ་ཆེན་
སོགས་ཀྱིས་གསང་དབང་གི་རྫས་ཆང་ངམ་སྦྲང་ངམ་ཞོ་གང་རུང་གི་
ཐིག་ལེ་ཙམ་ཞིག་ལྕེ་ལ་བཞག་པར་གསུངས་པ་དང་། ཚོགས་ཀྱི་་་་
འཁོར་ལོའི་དུས་སུ་ཤ་ཆང་ལ་སོགས་པ་གཏོར་མ་ལ་འབུལ། སྡོམ་
བརྩོན་རྣམས་ཀྱིས་བདུད་རྩི་རིལ་བུ་བཟའ་བའི་དམ་ཚིག་ཏུ་བསྟེན་
པའམ། ཚོགས་ཆང་ཐིག་པ་ལྕེ་ལ་མྱོང་བ་ཙམ་བྱ་བར་གསུངས་སོ།།
མདོར་ན་སློབ་དཔོན་དཔའ་བོའི་ཞལ་ནས། ཆང་འཐུང་བ་ནི།
ཉེས་པ་དུ་མ་འབྱུང་ཞིང་ཤིན་ཏུ་མ་རུང་བར་འགྱུར་བའི་ཕྱིར། དགེ་
4།


49040060.tif
བ་རྣམས་ནི་གཞན་དག་ཀྱང་འདི་ལས་ཟློག་པར་བྱེད་ན། བདག་་་་
ཉིད་ལྟ་སྨོས་ཀྱང་ཅི་དགོས། ཞེས་དང་། ཆང་ཞིམ་དག་ལ་དགའ་་་་
བའི་མི། །ཤི་ནས་གནོད་སྦྱིན་མ་རུང་པ། །ཆེན་པོ་དག་ཏུ་སྐྱེ་བར་་་་
འགྱུར། །ཅེས་སོགས་གསུངས་པས་ད་ལྟ་མི་ལུས་རིན་པོ་ཆེ་ཐོབ་ཅིང་
དམ་པའི་ཆོས་དང་མཇལ་བའི་སྐལ་པ་བཟང་པོ་དང་ལྡན་པ་ཞིག །
ཤི་ནས་འདྲེ་གདོན་དོ་ཟླ་མེད་པ་ཞིག་ཏུ་སྐྱེས་ནས་སེམས་ཅན་མང་
པོའི་སྲོག་དབུགས་བསྡུས་ཏེ་དེའི་ཚེ་འཕོས་ནས་ཐར་དུས་མེད་བའི་
དམྱལ་བ་ངུ་འབོད་ལ་སོགས་པ་སྡུག་བསྔལ་དོས་དྲག་པ་མྱོང་བར་
འགྱུར་ན་དེ་ལས་བྱ་བ་ཉེས་ཚབ་ཆེ་བ་ཅི་ཡོད། ཁོང་པའི་ནང་དྲན་
པ་ཡོད་པ་དག་གིས་གནས་སྐབས་མཐར་ཐུག་གི་ཉེས་པ་ཐམས་ཅད་
ཀྱི་འབྱུང་གནས། ལྟུང་བའི་སྒོ་བཞི་གཅིག་ཆར་དུ་འབྱེད་པའི་ལྡེའུ་
མིག །འདི་ཕྱིའི་དགེ་ལེགས་ཐམས་ཅད་འཇོམས་པར་བྱེད་པའི་
དགྲ་མ་རུང་བ་ལྟ་བུ་མྱོས་བྱེད་ཆང་གི་བཏུང་བ་སྤངས་ནས་སྡིག་
མེད་ཀྱི་ཁ་ཟས་བཟང་པོས་ལུས་འཚོ་བར་བྱའོ། །
ལྔ་པ་ཆང་འཐུང་བ་སྤངས་པའི་ཕན་ཡོན་ནི། གོང་གི་ཉེས་པ་
རྣམས་ལས་ལྡོག་པའི་ཡོན་ཏན་མཐའ་དག་དང་ལྡན་པ་ཡིན་ལ།
ཚུལ་ཁྲིམས་ལྔའི་ཕན་ཡོན་བསྟན་པའི་མདོ་ལས། ཆང་འཐུང་བ་ནི་
སྤངས་པ་ཡིས། །སྐྱེས་པའམ་ནི་བུད་མེད་ནི། །ཐོབ་སྟེ་དེ་ཡི་ཕན་
4་2


49040061.tif
ཡོན་ནི། །སུམ་ཅུ་རྩ་དྲུག་མི་དམན་པར། །འདས་དང་མ་འོངས་པ་
ཡི་དུས། །ད་ལྟར་བྱུང་བ་ཅུང་ཟད་དུ། །མྱུར་དུ་ཤེས་པར་འགྱུར་
བ་དང་། །རྟག་ཏུ་དྲན་པ་གནས་པ་དང་། །དེ་ནི་སྨྱོ་བར་མི་འགྱུར་
ཞིང་། །ཁྱད་པར་འཕགས་པའི་ཤེས་རབ་དང་། །མི་རྨོངས་པ་དང་
བག་ཡོད་དང་། །ཚིག་ནི་ཤིན་ཏུ་གསལ་བ་དང་། །ངོ་ཚ་ཤེས་ཤིང་
ཚིག་ནི་གསལ། །དེ་ནི་ལོག་པར་སྨྲ་མི་འགྱུར། །ཕྲ་མ་དང་ནི་ཚིག་
རྩུབ་མེད། །དོན་མེད་པ་ལ་མི་སྨོད་ཅིང་། །ཉིན་དང་མཚན་དུ་དེ་
བཞིན་ཏུ། །བྱས་པ་ཤེས་ཤིང་བྱས་པ་ཚོར། །འདོད་མེད་གཏོང་་་་
དང་ཚུལ་ཁྲིམས་ལྡན། །ཁྲོ་བ་མེད་ཅིང་ཚིག་ནི་དྲང་། །འཇིགས་པ་
མེད་ཅིང་རྣམ་པར་མཁས། །ངོ་ཚ་ཁྲེལ་ཡོད་ཕུན་སུམ་ཚོགས། །
འཇིགས་པ་དང་ནི་དོགས་པ་མེད། །ཡིད་གཞུང་ཐོས་པ་འཛིན་པ་
དང་། །དོན་ཡོད་སྐྱེ་བོ་མང་ནང་མཁས། །ཆང་གི་བཏུང་བ་་་་་་
སྤངས་པ་ཡིས། །སྐྱེས་པའམ་ནི་བུད་མེད་ཀྱིས། །ཕན་ཡོན་འདི་་་་
རྣམས་མྱོང་བར་འགྱུར། །ལྷ་རྣམས་དང་ནི་མི་རྣམས་སུ། །དེའི་་་་
ལུས་ཞིག་ནས་ཤི་བའི་ཕ་རོལ་ཏུ་བདེ་འགྲོ་མཐོ་རིས་ལྷའི་འཇིག་་་་
རྟེན་དང་མཐོ་རིས་སུ་སྐྱེའོ། །ཞེས་སྤྱིར་བཤད་ལ། བྱེ་བྲག་སྡོམ་པ་
གསུམ་པོའི་བཅས་པ་ལས་མ་འདས་པས་སྡོམ་ལྡན་དང་དམ་ཚིག་
ཅན་ཞེས་བྱ་བའི་གྲངས་སུ་འགྲོ་སྟེ་ས་དེར་ལམ་གྱི་མངོན་རྟོགས་་་་
13


49040062.tif
རིམ་གྱིས་རྫོགས་ནས་ཐར་པ་དང་ཐམས་ཅད་མཁྱེན་པའི་གོ་འཕང་
བདེ་བླག་ཏུ་འཐོབ་པར་འགྱུར་རོ། །སྙིགས་མའི་དུས་འདིར་ཆོས་
མིན་སྤྱོད་པ་མང་། །དེ་ཡིས་ཐུབ་བསྟན་མྱུར་དུ་འཇིག་པར་བྱེད། །
བདུད་ཀྱིས་བྱིན་བརླབས་སྐྱོན་ལ་ཡོན་ཏན་བཟུང་། །རྒྱལ་བའི་་་་་
བཀའ་ལ་་བདེན་པར་འཛིན་པ་དཀོན། །དེས་ན་འདི་འདྲས་གཞན་
ལ་ཕན་དཀའ་ཡང་། །དམ་པ་རྣམས་ཀྱི་གསུང་བཞིན་བསྒྲུབས་་་་་
པའི་མཐུས། །སྐྱེ་བོ་དུ་མ་ངན་འགྲོའི་ལམ་ལས་ཟློག །ཐར་པའི་་་་
དགའ་ཚལ་མཆོག་ཏུ་འཁྲིད་ནུས་ཤོག །ཅེས་པ་འདིའང་གཞན་་་་
ཕན་ལྷག་བའི་ཐུགས་ལྡན་གྱི་དམ་པ། སྡེ་བཞི་དགེ་བཅུའི་ཆོས་་་་
སྲིད་ཀྱི་མདུན་ན་འདོན་ཆེན་པོ་གཉེར་པདྨ་ལེགས་གྲུབ་ནས་སྔོན་
འགྲོའི་ཁྲིད་ཡིག་གི་ཆ་ལག་ཏུ་འདི་ལྟ་བུ་ཞིག་དགོས་ཞེས་གསུང་་་་
བསྐུལ་ནན་བསྐྱར་གནང་བ་ལྟར། ཤྲཱི་ཨ་བུ་ཧྲལ་པོས་བཀའ་དང་
བསྟན་བཅོས་ཀྱི་གཞུང་བཟང་རྣམས་ལས་བཏུས་པའོ། །ཕྱི་མོའི་ཞུ་
དག་ཡང་ཀུ་སཱ་ལུ་བློ་གྲོས་མཐའ་ཡས་པའི་སྡེས་དཔལ་དེ་བཱི་ཀོ་ཊིའི་
ཡང་ཁྲོད་དུ་བགྱིས་པ་དགེ་ལེགས་འཕེལ།། །།


49040063.tif
༄ །བྱང་ཆུབ་སེམས་དཔའི་སྤྱོད་ཡུལ་
ཡོངས་སུ་དག་པའི་སྨོན་ལམ་ཚིགས་
སུ་བཅད་པ་བཞུགས་སོ།།
ཁྱིམ། སྲིད་པའི་གྲོང་ཁྱེར་སྡུག་བསྔལ་མཛོད་ཡོང་བའི །
གནས་ལ་སྐྱོ་བར་གྱུར་དེ་དེའི་སེམས་ཅན། །ཞི་བའི་ལམ་དུ་བྲོས་
པའི་དབུགས་འབྱིན་ནི། །ཐར་པའི་གྲོང་བཟང་གཅིག་ཏུ་གནས་
གྱུར་ཅིག །
ཉལ། ཚོགས་བརྒྱད་སེམས་ཀྱི་སྤྲིན་ཕུང་ཆོས་སྐུའི་ཀློང་། །
ཐིམ་ནས་གཉིས་འཛིན་དབང་པོའི་འཆིང་གྲོལ་བའི། །ཟུང་འཇུས་
དབྱིངས་ཀྱི་མལ་ནས་མི་གཡོ་བར། །དག་པའི་དབྱིངས་ལ་འགྲོ་་་་་
འདི་གཟིམ་གྱུར་ཅིག །
མི་ལམ། སྲིད་འདིར་བདེན་ཞེན་འཛིན་པ་མི་དམིགས་པར། །
སྣང་སེམས་དངོས་པོ་དུ ཁ་ལྟ་ཅི་ཞིག །ཡང་དག་ཡེ་ཤེས་སྒྱུ་མའི་
བཀོད་པ་ཡང་། །སྣང་སྟོང་རྨི་ལམ་ལྟ་བུར་ཤེས་གྱུར་ཅིག །
སད། ཡེ་ཤེས་སྣང་བས་མ་བཟུང་སྲིད་པའི་མུན། །མཁྱེན་་་་་
གཉིས་ཉི་མས་གསལ་བ་དེ་མ་ཐག །ཐེག་གསུམ་ངེས་པར་འབྱུང་
45


49040064.tif
བའི་ལྷའི་རྔ་སྒྲས། །འགྲོ་འདི་མ་རིག་གཉིད་ལས་སློང་གྱུར་ཅིག །
ལྡང་། ཞི་བའི་དབྱིངས་སུ་མི་མནལ་དེའི་སྙིང་རྗེ། །སྲིད་པའི་
ཁམས་འདི་སྟོང་པར་བགྱིད་སླད་དུ། །ཟུང་འཇུག་ཐབས་ཤེས་རྐང་
པས་འདེགས་བཞིན་པར། །མཐའ་གཉིས་སྟན་ལས་ངེས་པར་སྡང་
གྱུར་ཅིག །
གྱོན། སྡོམ་གསུམ་བདུད་རྩི་བཏུང་བའི་ལམ་པའམ ལམ་
མིན་གཡང་ལ་འཕྱན་པ་རྒྱུད་ལྔའི་འགྲོ། །སྨད་འོས་སྡིག་ལྷུང་ལམ་
ལ་ངོ་ཚ་བའི། །ཁྲེལ་ཡོད་གོས་ཀྱིས་དཀྲིས་པ་ཉིད་གྱུར་ཅིག །
སྐ་རག །མི་འབྲལ་སྨོན་པའི་མདུད་པ་ལྷོད་མིན་པར། །ཡང་
དག་འཇུག་པ་དམ་པའི་སྐ་རག་ནི། །སྲིད་པའི་ལམ་གྱི་འཆིང་བ་དེ་
མིན་པའི། །ཕུན་ཚོགས་དགེ་བའི་གནས་ལ་འབྲེལ་གྱུར་ཅིག །
འདུག །གཉིས་འཛིན་རྐང་པས་མི་འདེགས་ཡེ་ཤེས་ལུས། །
བགྲང་ཡས་ཏིང་འཛིན་སྐྱིལ་ཀྲུང་གིས་བརྟེན་པ། །ཞི་བའི་གནས་
ལ་མི་འགྱུར་རྡོ་རྗེའི་སྟན། །དེ་རུ་འགྲོ་བ་གཡོ་བར་མ་གྱུར་ཅིག །
སྟན། བཀོད་ལེགས་ལྷ་བརྒྱས་མ་བྱས་དེར་ལེགས་སྨིན། །སྣ་
ཚོགས་རིན་ཆེན་དྲྭ་བས་མྱུར་དཀྲིས་པས། །བྱང་ཆུབ་ལྗོན་པའི་ཁོ་
ལག་སྲིད་པའི་ཁྱོན། །ཕྱོག་དེ་ཀུ་ཤའི་སྟན་ལ་གནས་གྱུར་ཅིག །
མེ་གཏོང་། སྙིང་རྗེའི་རླན་གྱིས་མ་བཟུང་ཉོན་མོངས་ཤིང་། །
46


49040065.tif
ཡོན་ཏན་འདབ་མ་སྐམ་པའི་ཕུང་པོ་ནི། །སྒྲིབ་བྲལ་ཡེ་ཤེས་སྣང་
བའི་མེས་བཅོམ་ནས། །ཤེས་ཉོན་སོལ་བའི་ཕུང་པོའང་སྟོང་གྱུར་
ཅིག །
འབར། རྟོག་པའི་བུད་ཤིང་ཟོས་པའི་ཏིང་འཛིན་མེ། །སྲིད་
པའི་རྒྱུད་ལ་ཞུགས་པས་དེ་མ་ཐག །མཁྱེན་གཉིས་སྣང་བ་གཅིག་
པའི་དམར་འོད་ཀྱིས། །ལུས་ཅན་རྨོངས་པའི་མུན་པ་འཇོམས་གྱུར་
ཅིག །
གཡོས། ཞི་བའི་རྣམ་གྲོལ་ཡེ་ཤེས་བདུད་རྩིའི་ཟས བརྩེ་་་་་
ཆེན་གཡོས་སུ་བསྐོལ་བའི་ཕྲིན་ལས་ཆུད། །ཕྱོགས་ལྷུང་གྲང་བའི་
རེག་པར་མི་འཛའ་བའི། །འགྱུར་མེད་ཐབས་མཁས་རླངས་པ་་་་་་
འཕྱུར་གྱུར་ཅིག །
བཟའ། མངོན་ཤེས་ཡེ་ཤེས་བཅུད་སྟོང་སྲིད་པའི་ལྟོར། །
འཁྲུལ་པའི་བཀྲེས་སྣང་མི་གཏོང་གླལ་བའང་། །རྩེ་གཅིག་བསམ་
གཏན་ཟས་ཀྱིས་ཚིམ་གྱུར་ནས། །ཡོན་ཏན་ལུས་བཟང་བཀྲག་པ་
ཉིད་ཐོབ་ཤོག །
འགྲོ། ཀུན་རྨོངས་མུན་པ་འཐིབ་པའི་ཁོ་ར་ཁོར། །སྡང་ཞེན་
ཚེར་མ་བཀྲམ་པའི་ཕྱོགས་ལྷུང་ཁྱིམ། །གཉིས་འཛིན་རིས་སུ་བཅད་
པའི་རིགས་དྲུག་གི། །གྲོང་ལས་སྲིད་པའི་འགྲོ་འདི་ཐར་གྱུར་ཅིག
7


49040066.tif
སྐས་བབ། ཞི་བ་ཆེན་པོ་ཆོས་སྐུའི་བ་གམ་ལས། །བརྩེ་ཆེན་
ཕྲིན་ལས་འཇུག་པ་མི་གཡེལ་བའི། །ཐབས་མཁས་ཐེམ་པ་བརྩེགས་
པའི་རྐང་སྟེགས་ལས། །བབ་ནས་འགྲོ་དོན་སྲིད་ན་བགྱི་གྱུར་ཅིག།
སྒོ་་འབྱེད། སྣ་ཚོགས་ཐེག་བའི་སྒོ་འཕར་བརྒྱ་ཕྲག་ནི། །ཕྱེ་་་་
ནས་ཡང་དག་ཐར་པའི་ཁྱིམ་གཅིག་པུར། །འཇུག་པའི་ཐབས་ཤེས་
སྡུས་འབྱེད་བླ་མེད་སྒོ། །བྱང་ཆུབ་སེམས་་ཀྱིས་འབྱང་ལས་ཐར་་་་་
གྱུར་ཅིས །
གཅོད། བཟོད་དཀའ་བསྲེག་གྲང་བཀྲེས་རྨོངས་དུ ཁ་བརྒྱར། །
མི་གཏོང་ངན་འགྲོའི་གྲོང་འཕྱན་དུག་གསུམ་སྒོར། །ཞུགས་ཤེས་
ཡང་དག་སྤང་བའི་སྒོ་གླེག་གིས། །ཉེས་སྤྱོད་མི་དགེའི་བུག་པ་་་་་་
གཅོད་གྱུར་ཅིག །
ལམ་ཞུགས། ཡང་དག་ལྟ་དང་རྟོག་དང་ངག་ལས་མཐའ། །
འཚོ་རྩོལ་ཏིང་འཛིན་དྲན་ཤེས་མ་བརྒལ་བའི། །འཕགས་པའི་བང་
ཟག་བགྲོད་པའི་ལམ་གཅིག་པུར། །འཁོར་བའི་གྲོང་དུ་ངེས་པར་་་་
འཇུག་འགྱུར་ཅིག །
གྱེན་ལ། སྲིད་ན་ངན་འགྲོའི་དུ ཁས་གང་མནར་བ། །གྱེན་དུ་
མཐོ་རིས་དམ་པའི་ལམ་་སྙེགས་ནས། །གོང་ནས་གོང་དུ་ཞི་བའི་་་་
ལམ་བགྲོད་དེ། །ཐར་བའི་རི་དབང་རྩེ་ནས་མཐོང་གྱུར་ཅིག །
8


49040067.tif
ཐུར་དུ། དེ་ན་སྤྱིའུ་ཚུགས་དང་སྣྲེལ་གཞི་ཡི། །འགྲོ་བའི་ལམ་
ངན་དེར་སོང་གང་དང་གང་། །ཆགས་དང་ཞེ་སྡང་མི་བཟོད་་་་་་
རྨོངས་པའི་རྒྱུ། །སྤོང་ནས་ཐར་ལམ་འདྲེན་པ་དེར་གྱུར་ཅིག །
འཕྲད་ན། སྒྲིབ་བྲལ་ཡེ་ཤེས་ཀྱིས་མཚོན་མཚན་དཔེའི་སྐུ། །
མཐོང་ན་མི་མཐུན་མེད་པའི་ཁྱད་ཆོས་ཅན། །ཞི་གྱུར་རྫོགས་པའི་
སངས་རྒྱས་དེ་ཁོ་ན། །རྟག་པར་ལྷར་བཅས་འགྲོ་འདིས་མཇལ་་་་་
གྱུར་ཅིག །
རྐང་མགྱོགས། སྲིད་པའི་རྒྱ་མཚོར་སྲེད་པའི་ཆུ་སྲིན་ཅན། །
རྨོངས་པའི་འདམ་ན་སྡུག་བསྔལ་རླབས་གཡོ་དུས། །འགྲོ་འདི་སྒྲོལ་
ལ་མཐུན་པར་རྐང་མགྱོགས་ཞིང་། །གཞན་དོན་བརྩོན་པ་ནམ་ཡང་
ཉམས་མ་གྱུར། །
རྐང་འདེགས། ཐབས་མཁས་རྐང་པ་ཤེས་རབ་མཐུས་འདེགས་
པས། །སྨོན་པའི་ལམ་དུ་སྟོབས་ཀྱིས་དབང་བྱས་ཏེ། །དག་པའི་ཡེ་
ཤེས་རྙོགས་པ་མི་མངའ་བའི། །འགྲོ་ཀུན་འཁོར་བའི་འདམ་ནས་
འདོན་གྱུར་ཅིག །
རྒྱན་ལྡན། གྲངས་མེད་ལས་བྱས་གྲངས་མེད་བསྐལ་གོམས་པའི།།
ཟོང་འདི་བཀྲམ་ནས་ལྷ་དབང་མཛོད་བདལ་ནས། །སུས་ཀྱང་་་་་་
བཙོང་མིན་མཚན་དཔེའི་མཆོག་གི་རྒྱན། །སྲིད་པའི་འགྲོ་འདིས་
49


49040068.tif
རང་དབང་བགྱིད་གྱུར་ཅིག །
རྒྱན་མེད། འཕྱོར་ཕྱིར་མ་ཡིན་ངོ་ཚ་ཤེས་པའི་གོས། །རྒྱལ་་་་
བས་གནང་བའི་ཆོག་ཤེས་ཕྱགས་དར་ཁྲོད། །སྦྱངས་པའི་ཡོན་ཏན་
དམ་པའི་ལམ་གནས་པ། །རྒྱགས་པས་བརྒྱལ་བའི་རྒྱན་དང་བྲལ་
གྱུར་ཅིག །
གང་བ། ལས་དང་ཉོན་མོངས་བགྲང་ཡས་སྲིད་པའི་རྒྱུད། །
སྟོབས་དང་མི་འཇིགས་མ་འདྲེས་མཚན་དཔེ་བྱད། །འབྲས་བུ་ཡོན་
ཏན་ཕ་མཐར་མི་དཔོགས་པས། །གང་བ་ཁོ་ན་ཀུན་གྱི་རྒྱུད་བགྱིད་
ཤོག །
སྟོང་པ། ལས་དང་ཉོན་མོངས་བགྲང་ཡས་སྲིད་པའི་རྒྱུར། །
འགྱུར་དང་འདུ་བྱེད་མི་ཟད་སྣོན་འགྱུར་བའི། །འཁོར་བའི་སྐྱོན་
ཉིད་ངེས་པར་ཟད་བྱེད་ཅིང་། །འགྲོ་བའི་སེམས་སྣོད་སྟོང་སྟེ་གང་
མ་གྱུར། །
དགའ་བ། ཐུབ་པའི་ལམ་ཉིད་ཐར་པའི་མཆོག་སྦྱིན་པའི། །
ཐེག་པ་གཅིག་ཏུ་ཐོགས་པ་མེད་བགྲོད་པ། །ཐུགས་རྗེ་མངའ་བ་་་་
རྒྱལ་དང་རྒྱལ་སྲས་ཀྱི། །ཐབས་ཤེས་ཆོས་ལ་ཀུན་ཀྱང་དགའ་གྱུར་
ཅིག །
མི་དགའ། འདུས་བྱས་ཁམས་འདི་འཇིག་པར་འགྱུར་བ་སྟེ། །
50


49040069.tif
བྱས་དང་མི་རྟག་དངོས་པོ་རུ་གཅིག་པས། །བསླུ་བའི་སྒྱུ་འདིའི་་་་
རང་མཚང་གཏིང་མཐོང་ནས། །བྱིས་པའི་ལམ་ལ་དགའ་བར་མ་
གྱུར་ཅིག །
བདེ་བ། བདེ་བའི་ལམ་ལས་བདེ་བར་འགྲོ་གྱུར་པ། །བདེ་་་་
འགྲོ་ཙམ་མིན་བདེ་མཆོག་རྒྱལ་སྲས་ཏེ། །སྲིད་བདེ་ཙམ་མིན་བདེ་
ལྡན་ཞིང་བཞིན་དུ། །བདེ་གཤེགས་ལམ་ལས་བདེ་ཆེན་ཐོབ་གྱུར་
ཅིག །
སྡུག་བསྔལ། སྡུག་གུར་ཞེན་ལས་སྡུག་བསྔལ་མཚོར་ལྷུང་ཞིང་། །
སྡང་བར་བལྟས་ལས་དགྲ་དང་འཕྲད་གྱུར་ལ། །འདོད་པ་མི་་་་་་
འགྲུབ་མི་འདོད་དེར་འདུ་བས། །སྡུག་བསྔལ་སྡོང་པོའི་རྩ་བ་་་་་་
གཅོད་གྱུར་ཅིག །
ནད་པ། དུག་ལྔའི་དུག་དེས་འདུ་བ་བསྐྱེད་དཀྲུགས་པས། །
སྒྲིབ་པའི་ལུས་ལ་གནོད་པའི་ནད་ཞུགས་པ། །ཡེ་ཤེས་སྨན་གྱིས་་་་
འཁོར་བའི་དུག་བཅོམ་ནས། །ནད་མེད་ཉི་མ་སངས་རྒྱས་དེ་་་་་་
མཐོང་ཤོག །
དྲིན་གཟོ། རྒྱལ་བས་རྒྱལ་བའི་ལམ་བསྟན་དེའི་སྲས་པོ། །
ལམ་དེ་ལེགས་པར་ལེན་ནས་གཞན་དོན་དུ། །དཀའ་བས་དཀོན་
སར་ཕྱིན་ནས་དཀར་པོའི་ཆོས། །བསྟན་པ་བསྟན་པའི་དྲིན་གཟོ་
5།


49040070.tif
དྲན་གྱུར་ཅིག །
མི་གཟོ། དོན་དམ་སྟོང་སྟེ་སྣང་བའི་རྒྱུ་འབྲས་ལས། །འདའ་
བར་མི་འགྱུར་ཐུབ་དེའི་མཁྱེན་པ་སྟེ། །གཞན་དུ་སྟོན་གཞན་ལོག་
པའི་ལམ་ཡིན་པར། །ཤེས་ནས་སུ་ཡང་དྲིན་གཟོར་མ་གྱུར་ཅིག །
རྒོལ་བ། ལོག་པའི་ལམ་ནི་ལེགས་པ་ལ་སྡང་སྟེ། །ལུགས་་་་་་
གཉིས་མཐུན་པར་རྒོལ་བའི་ལོངས་སྤྱོད་ལ། །རྒྱལ་བའི་བ་དན་་་་་
རྒྱལ་བ་ཐུབ་པའི་རྗེས། །ངེས་པར་བསྒྲེང་ནས་ཆོས་སྒྲ་སྒྲོགས་གྱུར་
ཅིག །
བསྟོ་ད་པ། ཡོན་ཏན་མཆོག་གིས་ངེས་པར་གང་ཆེན་མཚོ། །
ཐུབ་དང་དེ་སྲས་ཡོན་ཏན་རྒྱ་མཚོ་སྟེ། །ཡོན་ཏན་མཐོང་ནས་སྲིད་
པའི་འགྲོ་ཀུན་ཀྱང་། །ཡོན་ཏན་བསྔགས་པ་ངེས་པར་སྒྲོགས་གྱུར་
ཅིག །
ཆོས་གཏམ། བགྲང་ཡས་བསྐལ་པར་ཆོས་ཀྱི་ཚུལ་གཅིག་ལས།།
ངེས་པར་བརྩམ་སྟེ་མངོན་པར་འཆད་གྱུར་ཀྱང་། །ཟད་པར་མི་་་་
འགྱུར་ཡང་དག་རིག་པ་བཞིའི། །སྤོབས་པའི་མཛོད་བཟང་རྒྱལ་
དང་མཉམ་གྱུར་ཅིག །
སྐུ་གཟུགས། སྲིད་པའི་ལུས་ཅན་སྒྲིབ་པའི་ལིང་ཏོག་ལ། །ཡེ་
ཤེས་མཐོང་བ་དག་པའི་སྨན་བཙལ་ནས། །ལྷར་བཅས་དྲེགས་ལྡན་
5་2


49040071.tif
སྤྱི་པོའི་ལ་ཐོད་ཆེས། །གང་ལ་བཏུད་ཀྱང་སྙེམས་པར་འགྱིང་མིན་
ཏེ། །སྲིད་པའི་བསོད་ནམས་ཟོང་ལ་དེས་བསྐྱེད་པའི། །འགྲོ་བའི་
མཆོད་རྟེན་རྒྱལ་བ་དེར་གྱུར་ཅིག །
ཚོངས་པ། ལེགས་སྨོན་ཟོང་གིས་རྙེད་གྱུར་འཕགས་པའི་ནོར། །
མཐའ་ཡས་མི་ཟད་དད་གཏོང་ཚུལ་ཁྲིམས་དང་། །ཐོས་དང་ཁྲེལ་
ཡོད་ངོ་ཚ་ཤེས་ལྡན་ཞིང་། །ཤེས་རབ་ཕུན་ཚོགས་ཀུན་ལ་འབྱོར་
གྱུར་ཅིག །
ཕྱག་འཚལ། རྫུ་འཕྲུལ་ལུས་དང་གནས་ཀྱིས་མངོན་མཐོ་བའི།།
དྲེགས་པས་ལྟ་བས་ལྟ་ཅི་དེའི་སྤྱི་གཙུག །མཐོང་བས་ས་བཅུའི་་་་་
དབང་ཕྱུག་ཀྱང་མིན་པའི། །རྒྱལ་བའི་མཚན་བཟང་དེ་འདྲས་ཀུན་
མཛེས་ཤོག །དགེའོ།། །།


49040072.tif
༄།།བྱང་ཆུབ་སེམས་དབའ་ནོར་བཟང་གིས་བསྟེན་
པའི་བཤེས་གཉེན་ལྔ་བཅུ་རྩ་གཅིག་ལ་
ཕྱག་འཚལ་བ་བཞུགས།
བྱང་ཆུབ་སེམས་དཔའ་སེམས་དཔའ་ཆེན་པོ་འཇམ་དཔལ་་་་
བཞོན་ནུར་གྱུར་པ་ལ་ཕྱས་འཚལ་ལོ། །བྱང་ཆུབ་སེམས་དཔའ་་་་་
སེམས་དཔའ་ཆེན་པོ་དགེ་སློང་སྤྲིན་གྱི་དཔལ་ལ་ཕྱག་འཚལ་ལོ། །
སྒོ་ཀུན་ནས་དམིགས་པ་ཐམས་ཅད་རྣམ་པར་རིག་པ་ལ་ཡང་དག་
པར་གཞོལ་བའི་སངས་རྒྱས་རྗེས་སུ་དྲན་པ་ཐོབ་པར་གྱུར་ཅིག ༡ །
བྱང་ཆུབ་སེམས་དཔའ་སེམས་དཔའ་ཆེན་པོ་དགེ་སློང་རྒྱ་མཚོའི་
སྤྲིན་ལ་ཕྱག་འཚལ་ལོ། །ཀུན་ནས་མིག་གི་ཆོས་ཀྱི་རྣམ་གྲངས་ཤེས་
པར་གྱུར་ཅིག ན །བྱང་ཆུབ་སེམས་དཔའ་སེམས་དཔའ་ཆེན་པོ་་་་་
དགེ་སློང་ཤིན་ཏུ་བརྟན་པ་ལ་ཕྱག་འཚལ་ལོ། །རྣམ་པར་ཐར་བ་
ཐོབས་པ་མེད་པའི་སྒོ་་ཀུན་ཏུ་འགྲོ་བ་དེ་བཞིན་བཤེསས་པའི་མཆོད་
པ་དང་རིམ་གྲོ་རབ་ཏུ་སྦྱོར་བ་སེམས་ཅན་ཐམས་ཅད་ཡོངས་སུ་་་་
སྨིན་བར་བྱ་བ་དང་མཐུན་པ་ཐོབ་པར་གྱུར་ཅིག ན །བྱང་ཆུབ་་་་་་
སེམས་དཔའ་སེམས་དཔའ་ཆེན་པོ་དྲྭ་བྱི་སྤྲིན་ལ་ཕྱག་འཚལ་ལོ། །
74


49040073.tif
གཟུངས་སྣང་བ་དབྱངས་དང་ལྡན་པ་ཐོབ་པར་གྱུར་ཅིག ༤ །བྱང་
ཆུབ་སེམས་དཔའ་སེམས་དཔའ་ཆེན་པོ་ཚོང་དཔོན་བཏང་བརྗོད་
ལ་ཕྱག་འཚལ་ལོ། །དེ་བཞིན་གཤེགས་པའི་རྣམ་པར་ཐར་པ་་་་་་
ཐོགས་པ་མེད་པའི་རྒྱན་ཐོབ་པར་གྱུར་ཅིག ༥ །བྱང་ཆུབ་སེམས་་་་
དཔའ་སེམས་དཔའ་ཆེན་པོ་དགེ་སློང་རྒྱ་མཚོའི་རྒྱལ་མཚན་ལ་ཕྱག་
འཚལ་ལོ། །ཤེས་རབ་ཀྱི་ཕ་རོལ་ཏུ་ཕྱིན་པ་སྒོ་ཀུན་ནས་ལྟ་བའི་་་་་
བཏང་སྙོམས་ཡོངས་སུ་ཐོབ་པ་དེའི་སྣང་བ་སྒོ་ཀུན་ནས་རྣམ་པར་
དག་པའི་རྒྱན་ཐོབ་པར་གྱུར་ཅིག ༦ །བྱང་ཆུབ་སེམས་མ་སེམས་མ་
ཆེན་མོ་དགེ་བསྙེན་མ་ཡིད་བཞིན་ལ་ཕྱག་འཚལ་ལོ། །རྣམ་པར་་་་
ཐར་པ་མྱ་ངན་མེད་པ་བདེ་བའི་རྒྱལ་མཚན་ཐོབ་པར་གྱུར་ཅིག ༧ །
བྱང་ཆུབ་སེམས་དཔའ་སེམས་དཔའ་ཆེན་པོ་དྲང་སྲོང་འཇིགས་་་་
མཆོག་དབྱངས་ལ་ཕྱག་འཚལ་ལོ། །རྣམ་པར་ཐར་བ་གཞན་གྱིས་
མི་ཐུབ་པའི་རྒྱལ་མཚན་ཐོབ་པར་གྱུར་ཅིག ༨ །བྱང་ཆུབ་སེམས་་་་
དཔའ་སེམས་དཔའ་ཆེན་པོ་བྲམ་ཟེ་རྒྱལ་བའི་དྲོད་ཀྱི་སྐྱེ་མཆེད་ལ་
ཕྱག་འཚལ་ལོ། །རྣམ་པར་ཐར་བ་དཀྱིལ་འཁོར་ཡོངས་སུ་མི་ཟད་
པ་ཐོབ་པར་གྱུར་ཅིས ༩ །བྱང་ཆུབ་སེམས་མ་སེམས་མ་ཆེན་མོ་བུ་
མོ་བྱམས་མ་ལ་ཕྱག་འཚལ་ལོ། །ཤེས་རབ་ཀྱི་ཕ་རོལ་ཏུ་ཕྱིན་པ་་་་་
སྒོའི་རྒྱུད་དྲན་པས་ཀུན་ནས་རྣམ་པར་བརྒྱན་པ་ཐོབ་པར་གྱུར་ཅིག
55


49040074.tif
༡ །བྱང་ཆུབ་སེམས་དཔའ་སེམས་དཔའ་ཆེན་པོ་དགེ་སློང་བལྟ་ན་
སྡུག་པ་ལ་ཕྱག་འཚལ་ལོ། །བྱང་ཆུབ་སེམས་དཔའི་རྣམ་པར་ཐར་
བ་ཤིན་ཏུ་ཞི་བར་མི་འགྱུར་བའི་སྒྲོ་ན་མ་ཐོབ་པར་གྱུར་ཅིག ༡༡ །
བྱང་ཆུབ་སེམས་དཔའ་སེམས་དཔའ་ཆེན་པོ་ཁྱེའུ་དབང་པོའི་་་་་་
དབང་ཕྱུག་ལ་ཕྱག་འཚལ་ལོ། །བྱང་ཆུབ་སེམས་དཔའི་རྣམ་པར་
ཐར་བ་ཡེ་ཤེས་སྣང་བའི་ཆོས་ཐམས་ཅད་ཤེས་པར་བྱ་བའི་བཟོ་་་་
མངོན་པར་ཤེས་པ་དང་ལྡན་པ་ཐོབ་པར་གྱུར་ཅིག ༡༢ །བྱང་ཆུབ་
སེམས་མ་སེམས་མ་ཆེན་མོ་དགེ་བསྙེན་མ་ཕུལ་དུ་བྱུང་བ་ལ་ཕྱག་
འཚལ་ལོ། །བྱང་ཆུབ་སེམས་དཔའི་རྣམ་པར་ཐར་པ་བསོད་ནམས་
ཀྱི་མཛོད་མི་ཟད་པའི་རྒྱན་ཐོབ་པར་གྱུར་ཅིག ༡༣ །བྱང་ཆུབ་་་་་་
སེམས་དཔའ་སེམས་དཔའ་ཆེན་པོ་ཁྱིམ་བདག་མཁས་པ་ལ་ཕྱག་
འཚལ་ལོ། །ཡིད་ཀྱི་མཛོད་ནས་བྱུང་བའི་བསོད་ནམས་ཀྱི་རྣམ་་་་་
པར་ཐར་པ་ཐོབ་པར་གྱུར་ཅིག ༡༤།བྱང་ཆུབ་སེམས་དཔའ་སེམས་
དཔའ་ཆེན་པོ་ཆོས་ཀྱི་ཚོང་དཔོན་རིན་ཆེན་གཙུག་ཕུད་ལ་ཕྱག་་་་་
འཚལ་ལོ། །སྨོན་ལམ་གྱི་དཀྱིལ་འཁོར་ཐོགས་པ་མེད་བའི་རྒྱན་་་་་
ཐོབ་པར་གྱུར་ཅིག ༡༥ །བྱང་ཆུབ་སེམས་དཔའ་སེམས་དཔའ་ཆེན་
པོ་ཚོང་དཔོན་སྤོས་འཚོང་ཀུན་ཏུ་ལྟ་བ་ལ་ཕྱག་འཚལ་ལོ། །སེམས་
ཅན་ཐམས་ཅད་ཡོངས་སུ་ཚིམ་པར་བྱེད་པ་དང་། སྒོ་ཐམས་ཅད་
56


49040075.tif
ནས་སངས་རྒྱས་ལྟ་ཞིང་མཆོད་པ་དང་བསྙེན་བཀུར་བའི་སྤོས་ཀྱི་
གཟུགས་ཀྱི་ཆོས་ཀྱི་སྒོ་ཐོབ་པར་གྱུར་ཅིག ༡༦ །བྱང་ཆུབ་སེམས་་་་་
དཔའ་སེམས་དཔའ་ཆེན་པོ་རྒྱལ་པོ་མེ་ལ་ཕྱག་འཚལ་ལོ། །རྣམ་་་་
པར་ཐར་བ་སྒྱུ་མའི་རྣམ་པ་ཐོབ་པར་གྱུར་ཅིག ༡༧ །བྱང་ཆུབ་་་་་་
སེམས་དཔའ་སེམས་དཔའ་ཆེན་པོ་རྒྱལ་པོ་འོད་ཆེན་པོ་ལ་ཕྱག་་་་་
འཚལ་ལོ། །བྱང་ཆུབ་སེམས་དཔའི་སྤྱོད་པའི་ཡེ་ཤེས་སྣང་བའི་སྒོ་
བྱམས་པ་ཆེན་པོའི་རྒྱལ་མཚན་ཐོབ་པར་གྱུར་ཅིག ༡༨ །བྱང་ཆུབ་
སེམས་མ་སེམས་མ་ཆེན་མོ་དགེ་བསྙེན་མ་མི་གཡོ་བ་ལ་ཕྱག་འཚལ་
ལོ། །བྱང་ཆུབ་སེམས་དཔའི་རྣམ་པར་ཐར་པ་སྒོ་ཐུབ་པར་དཀའ་
བའི་ཡེ་ཤེས་ཀྱི་སྙིང་པོ་ཐོབ་པར་གྱུར་ཅིག ༡༩ །བྱང་ཆུབ་སེམས་་་་
དཔའ་སེམས་དཔའ་ཆེན་པོ་ཀུན་ཏུ་རྒྱུ་ཐམས་ཅད་དུ་འགྲོ་བ་ལ་་་་
ཕྱག་འཚལ་ལོ། །རྣམ་པ་ར་ཐར་བ་བྱང་ཆུབ་སེམས་དཔ་འི་སྤྱོད་པ་
ཐམས་ཅད་དུ་འགྲོ་བ་ཐམས་ཅད་ཀྱི་རྗེས་སུ་སོང་བ་ཐོབ་པར་གྱུར་
ཅིག ༢༠ །བྱང་ཆུབ་སེམས་དཔའ་སེམས་དཔའ་ཆེན་པོ་སྤོས་འཚོང་
གི་ཚོང་དཔོན་ལོངས་སྤྱོད་ཨུཏྤལ་ལ་ཕྱག་འཚལ་ལོ། །བྱང་ཆུབ་་་་་
སེམས་དཔའི་རྣམ་པར་ཐར་བ་སྤོས་དང་བྱུག་པ་ཐམས་ཅད་སྦྱར་བ་
ཐོབ་པར་གྱུར་ཅིག ༢༡ །བྱང་ཆུབ་སེམས་དཔའ་སེམས་དཔའ་ཆེན་
པོ་མཉན་པ་དཔའ་བོ་ལ་ཕྱག་འཚལ་ལོ། །བྱང་ཆུབ་སེམས་དཔའི་
57


49040076.tif
རྣམ་པར་ཐར་བ་མཐོང་བ་དང་ཐོས་པ་དང་། འགྲོགས་པ་དང་།
རྗེས་སུ་དྲན་པའི་ཆུ་ཀླུང་གི་དབྱངས་ཐོབ་པར་གྱུར་ཅིག ༢༢ །བྱང་
ཆུབ་སེམས་དཔའ་སེམས་དཔའ་ཆེན་པོ་ཚོང་དཔོན་རྒྱལ་བ་དམ་པ་
ལ་ཕྱག་འཚལ་ལོ། །བྱང་ཆུབ་སེམས་དཔའི་སྤྱོད་པ་རྣམ་པར་དག་
པའི་སྒོ་ཐམས་ཅད་དུ་འགྲོ་བ་དངོས་པོ་མེད་པ་ལ་གནས་པས་་་་་་
མངོན་པར་འདུ་བྱ་བ་མེད་པའི་རྫུ་འཕྲུལ་གྱི་མཐུས་བརྒྱན་པ་ཐོབ་
པར་གྱུར་ཅིག ༢༢ །བྱང་ཆུབ་སེམས་མ་སེམས་མ་ཆེན་མོ་དགེ་སློང་
མ་སེང་གེ་རྣམ་པར་བསྒྱིངས་བ་ལ་ཕྱག་འཚལ་ལོ། །བྱང་ཆུབ་་་་་་
སེམས་དཔའི་རྣམ་པར་ཐར་བ་རློམ་སེམས་ཐམས་ཅད་ཡོངས་སུ་
བཅོམ་པ་ཐོབ་པར་གྱུར་ཅིག ༢༤ །བྱང་ཆུབ་སེམས་མ་སེམས་མ་་་་་
ཆེན་མོ་བཅོམ་པ་མོ་ལྷའི་བཤེས་གཉེན་ལ་ཕྱག་འཚལ་ལོ། །བྱང་་་་
ཆུབ་སེམས་དཔའི་རྣམ་པར་ཐར་བ་འདོད་ཆགས་དང་བྲལ་བའི་
མཐར་ཕྱིན་པ་ཐོབ་པར་གྱུར་ཅིག ༢༥ །བྱང་ཆུབ་སེམས་དཔའ་་་་་་
སེམས་དཔའ་ཆེན་པོ་ཁྱིམ་བདག་ནན་ཞུགས་ལ་ཕྱག་འཚལ་ལོ། །
བྱང་ཆུབ་སེམས་དཔའི་རྣམ་པར་ཐར་བ་ཡོངས་སུ་མྱ་ངན་ལས་མི་
འདའ་བའི་མཐར་ཕྱིན་པ་ཐོབ་པར་གྱུར་ཅིག ༢༦ །བྱང་ཆུབ་སེམས་
དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོ་ལ་ཕྱག་
འཚལ་ལོ། །བྱང་ཆུབ་སེམས་དཔའི་སྤྱོད་པ་སྙིང་རྗེ་ཆེན་པོའི་སྒོ་་་་
58


49040077.tif
ཐོགས་པ་མེད་པ་ཐོབ་པར་གྱུར་ཅིག ༢༧ །བྱང་ཆུབ་སེམས་དཔའ་
སེམས་དཔའ་ཆེན་པོ་གཞན་དུ་མི་འགྲོ་བ་ལ་ཕྱག་འཚལ་ལོ། །བྱང་
ཆུབ་སེམས་དཔའི་རྣམ་པར་ཐར་བ་སྒོ་ཀུན་ཏུ་འགྲོ་བ་ཐོབ་པར་་་་
གྱུར་ཅིག ༢༨ །བྱང་ཆུབ་སེམས་དཔའ་སེམས་དཔའ་ཆེན་པོ་ལྷ་ལྷ་
ཆེན་པོ་ལ་ཕྱག་འཚལ་ལོ། །བྱང་ཆུབ་སེམས་དཔའི་རྣམ་པར་ཐར་
བ་སྤྲིན་གྱི་དྲྭ་བ་ཐོབ་པར་གྱུར་ཅིག ༢༩ །བྱང་ཆུབ་སེམས་མ་སེམས་
མ་་ཆེན་མོ་ས་ཡི་ལྷ་མོ་བསྟན་པ་ལ་ཕྱག་འཚལ་ལོ། །བྱང་ཆུབ་་་་་་
སེམས་དཔའི་རྣམ་པར་ཐར་བ་ཡེ་ཤེས་ཐུབ་པར་དཀའ་བའི་སྙིང་པོ་
ཅན་ཐོབ་པར་གྱུར་ཅིག ༣ །བྱང་ཆུབ་སེམས་མ་སེམས་མ་ཆེན་མོ་
མཚན་མོའི་ལྷ་མོ་དཔྱིད་དང་ལྡན་པ་ལ་ཕྱག་འཚལ་ལོ སེམས་་་་
ཅན་ཐམས་ཅད་ཀྱི་མུན་པ་རྣམ་པར་སེལ་བའི་ཆོས་ཀྱི་སྣང་བས་་་་
འགྲོ་བ་རྣམ་པར་འདུལ་བའི་སྒོ་ཐོབ་པར་གྱུར་ཅིག ག༡ །བྱང་ཆུབ་
སེམས་མ་སེམས་མ་ཆེན་མོ་མཚན་མོའི་ལྷ་མོ་ཀུན་ཏུ་ཟབ་པའི་་་་་་
དཔལ་དྲི་མ་མེད་པའི་འོད་ལ་ཕྱག་འཚལ་ལོ། །བྱང་ཆུབ་སེམས་་་་
དཔའི་རྣམ་པར་ཐར་བ་བསམ་གཏན་གྱི་བདེ་བས་ཀུན་ཏུ་རྣམ་པར་
གནོན་པ་ཐོབ་པར་གྱུར་ཅིག ༣༢ །བྱང་ཆུབ་སེམས་མ་སེམས་མ་་་་་
ཆེན་མོ་མཚན་མོའི་ལྷ་མོ་རབ་ཏུ་དགའ་བའི་མིག་འགྲོ་བ་རྣམ་པར་
སྣང་བ་ལ་ཕྱག་འཚལ་ལོ། །བྱང་ཆུབ་སེམས་དཔའི་རྣམ་པར་ཐར་
59


49040078.tif
བ་ཀུན་ཏུ་བཟང་པོའི་དགའ་བ་ཤིན་ཏུ་ཡངས་ཤིང་དྲི་མ་མེད་པའི་
ཤུགས་ཀྱི་རྒྱལ་མཚན་ཐོབ་པར་གྱུར་ཅིག ༣༣ །བྱང་ཆུབ་སེམས་མ་
སེམས་མ་ཆེན་མོ་མཚན་མོའི་ལྷ་མོ་སེམས་ཅན་ཀུན་ཏུ་སྐྱོང་བའི་་་་
གཟི་བཇིད་དཔལ་ལ་ཕྱག་འཚལ་ལོ། །བྱང་ཆུབ་སེམས་དཔའི་རྣམ་
པར་ཐར་བ་འཇིག་རྟེན་ཐམས་ཅད་མངོན་དུ་གྱུར་པས་འགྲོ་བ་རྣམ་
པར་འདུལ་བ་སྟོན་པ་ཐོབ་པར་གྱུར་ཅིག ༣༤ །བྱང་ཆུབ་སེམས་མ་
སེམས་མ་ཆེན་མོ་མཚན་མོའི་ལྷ་མོ་སྒྲ་རྒྱ་མཚོ་རབ་ཏུ་ཞི་བ་དང་་་་་
ལྡན་པ་ལ་ཕྱག་འཚལ་ལོ། །བྱང་ཆུབ་སེམས་དཔའི་རྣམ་པར་ཐར་
བ་དགའ་བ་ཡངས་པའི་ཤུགས་འབྱུང་བས་སེམས་ཀྱི་སྐད་ཅིག་རྣམ་
པར་བརྒྱན་པ་ཐོབ་པར་གྱུར་ཅིག ༣༥ །བྱང་ཆུབ་སེམས་མ་སེམས་
མ་ཆེན་མོ་མཚན་མོའི་ལྷ་མོ་གྲོང་ཁྱེར་ཐམས་ཅད་བསྲུང་བ་འབྱུང་
བའི་གཟི་བཇིད་དཔལ་ལ་ཕྱག་འཚལ་ལོ། །བྱང་ཆུབ་སེམས་དཔའི་
རྣམ་པར་ཐར་བ་སྒྲ་ཡིད་དུ་འོང་བ་དང་རྣམ་པར་འཕྲུལ་བ་ཟབ་མོ་
ལ་འཇུག་པ་ཐོབ་པར་གྱུར་ཅིག ༣༦ །བྱང་ཆུབ་སེམས་མ་སེམས་མ་
ཆེན་མོ་མཚན་མོའི་ལྷ་མོ་ཤིང་ཐམས་ཅད་ཀྱི་མེ་ཏོག་རྒྱས་པས་བདེ་
བར་གནས་པ་ལ་ཕྱག་འཚལ་ལོ། །བྱང་ཆུབ་སེམས་དཔའི་རྣམ་་་་་
པར་ཐར་བ་དགའ་བའི་འོད་སྤྲོ་བ་ཡང་དག་པར་བྱུང་བ་ཐོབ་པར་
གྱུར་ཅིག ༣༧ །བྱང་ཆུབ་སེམས་མ་སེམས་མ་ཆེན་མོ་མཚན་མོའི་ལྷ་
60


49040079.tif
མོ་འགྲོ་བ་ཐམས་ཅད་བསྲུང་བའི་སྨོན་ལམ་ལ་བརྩོན་པའི་འོད་ལ་
ཕྱག་འཚལ་ལོ། །བྱང་ཆུབ་སེམས་དཔའི་རྣམ་པར་ཐར་པ་སེམས་
ཅན་ཐམས་ཅད་ཡོངས་སུ་སྨིན་པར་བྱ་བ་ལ་ཡང་དག་པར་བསྐུལ་
བའི་དགེ་བའི་རྩ་བ་ཡོངས་སུ་འབྱུང་བ་ཐོབ་པར་གྱུར་ཅིག ༣༨ །
བྱང་ཆུབ་སེམས་མ་སེམས་མ་ཆེན་མོ་ལུམྦི་ནིའི་ནགས་ཚལ་གྱི་ལྷ་མོ་
གཟི་བཇིད་ཀྱི་དཀྱིལ་འཁོར་བཟང་པོའི་དགའ་བའི་དཔལ་ལ་ཕྱག་
འཚལ་ལོ། །བྱང་ཆུབ་སེམས་དཔའི་རྣམ་པར་ཐར་བ་བསྐལ་པ་་་་་
ཚད་མེད་པར་དམིགས་པ་ཐམས་ཅད་དུ་བྱང་ཆུབ་སེམས་དཔའི་སྐྱེ་
བས་རྣམ་པར་འཕྲུལ་པ་ཡོངས་སུ་བསྟན་པ་ཐོབ་པར་གྱུར་ཅིག
༣༩ །བྱང་ཆུབ་སེམས་མ་སེམས་མ་ཆེན་མོ་ཤཱཀྱའི་བུ་མོ་གོ་ས་ལ་ཕྱག་
འཚལ་ལོ། །བྱང་ཆུབ་སེམས་དཔའི་རྣམ་པར་ཐར་པ་བྱང་ཆུབ་་་་་
སེམས་དཔའི་ཏིང་ངེ་འཛིན་རྒྱ་མཚོའི་ཚུལ་ཐམས་ཅད་ལ་རྣམ་པར་
ལྟ་བའི་ཡུལ་ཐོབ་པར་གྱུར་ཅིག ༤ །བྱང་ཆུབ་སེམས་མ་སེམས་མ་
ཆེན་མོ་བྱང་ཆུབ་སེམས་དཔའི་ཡུམ་ལྷ་མོ་སྒྱུ་མ་ལ་ཕྱག་འཚལ་ལོ། །
བྱང་ཆུབ་སེམས་དཔའི་རྣམ་པར་ཐར་བ་སྨོན་ལམ་ཆེན་པོ་ཡེ་ཤེས་
སྒྱུ་མའི་རྣམ་པས་རྣམ་པར་བརྒྱན་བ་ཐོབ་པར་གྱུར་ཅིག ༤༡ །བྱང་
ཆུབ་སེམས་མ་སེམས་མ་ཆེན་མོ་ལྷའི་བུ་མོ་ལྷ་དབང་འོད་ལ་ཕྱག་
འཚལ་ལོ། །བྱང་ཆུབ་སེམས་དཔའི་རྣམ་པར་ཐར་པ་དྲན་པ་་་་་་
61


49040080.tif
ཐོགས་པ་མེད་པ་རྣམ་པར་དག་པས་བརྒྱན་པ་ཐོབ་པར་གྱུར་ཅིག ༤༢ །བྱང་ཆུབ་
སེམས་དཔའ་སེམས་དཔའ་ཆེན་པོ་བྱིས་པའི་སློབ་དཔོན་ཀུན་གྱི་
བཤེས་གཉེན་དང་ཚོང་དཔོན་གྱི་བུ་བཟོ་མངོན་པར་ཤེས་པ་ལ་ཕྱག་
འཚལ་ལོ། །བྱང་ཆུབ་སེམས་དཔའི་རྣམ་པར་ཐར་བ་བཟོ་མངོན་
པར་ཤེས་པ་དང་ལྡན་པ་ཐོབ་པར་གྱུར་ཅིག ༤༣ །བྱང་ཆུབ་སེམས་
མ་སེམས་མ་ཆེན་མོ་དགེ་བསྙེན་མ་བཟང་མོའི་མཆོག་ཕྱག་འཚལ་ལོ།།
བྱང་ཆུབ་སེམས་དཔའི་རྣམ་པར་ཐར་བ་ཆོས་ཀྱི་རྣམ་གྲངས་གནས་
མེད་པའི་དཀྱིལ་འཁོར་དང་ཐོགས་པ་མེད་པ་ཞེས་བྱ་བའི་ཏིང་ངེ་
འཛིན་ཐོབ་པར་གྱུར་ཅིག ༤༤ །བྱང་ཆུབ་སེམས་དཔའ་སེམས་་་་་་
དཔའ་ཆེན་པོ་གསེར་འཚོང་གཅེས་པ་གཏོང་པ་ལ་ཕྱག་འཚལ་ལོ །
བྱང་ཆུབ་སེམས་དཔའི་རྣམ་པར་ཐར་བ་དྲན་པ་ཐོག་པ་མེད་པ་ལ་
རྣམ་པར་དག་པས་རྣམ་པར་བརྒྱན་པ་ཐོབ་པར་གྱུར་ཅིག ༤༥ །
བྱང་ཆུབ་སེམས་དཔའ་སེམས་དཔའ་ཆེན་པོ་ཁྱིམ་བདག་ཟླ་བ་་་་་་
བཟང་པོ་ལ་ཕྱག་འཚལ་ལོ། །བྱང་ཆུབ་སེམས་དཔའི་རྣམ་པར་་་་་
ཐར་བ་ཡེ་ཤེས་དྲི་མ་མེད་པའི་འོད་ཐོབ་པར་གྱུར་ཅིག ༤༦ །བྱང་
ཆུབ་སེམས་དཔའ་སེམས་དཔའ་ཆེན་པོ་ཁྱིམ་བདག་མི་ཕམ་སྡེ་ལ་
ཕྱག་འཚལ་ལོ། །བྱང་ཆུབ་སེམས་དཔའི་རྣམ་པར་ཐར་བ་མི་ཟད་
པའི་མཚན་ཉིད་ཐོབ་པར་གྱུར་ཅིག གྱེ །བབྱང་ཆུབ་སེམས་དཔའ་
62


49040081.tif
སེམས་དཔའ་ཆེན་པོ་བྲམ་ཟེ་ཞི་འཛིན་མཆོག་ལ་ཕྱག་འཚལ་ལོ། །
བདེ་བའི་བྱིན་གྱིས་རླབས་ཀྱི་སྤྱོད་པ་ཐོབ་པར་གྱུར་ཅིག ཤོ །བྱང་
ཆུབ་སེམས་དཔའ་སེམས་དཔའ་ཆེན་པོ་ཁྱེའུ་དཔལ་འབྱུང་བ་དང་
བུ་མོ་དཔལ་གྱི་བློ་གྲོས་མ་གཉིས་ལ་ཕྱག་འཚལ་ལོ། །བྱང་ཆུབ་་་་་་
སེམས་དཔའི་རྣམ་པར་ཐར་བ་སྒྱུ་མའི་རྣམ་པ་ཐོབ་པར་གྱུར་ཅིག
གོ །བྱང་ཆུབ་སེམས་དཔའ་སེམས་དཔའ་ཆེན་པོ་བྱམས་པ་ལ་ཕྱག་
འཚལ་ལོ། །དུས་གསུམ་གྱི་དམིགས་པ་ཐམས་ཅད་ལ་ཤེས་པ་རབ་
ཏུ་ཞུགས་པའི་དྲན་པ་ཉམས་པ་མེད་པས་བརྒྱན་པའི་སྙིང་པོ་ཐོབ་
པར་གྱུར་ཅིག ༥༠ །བྱང་ཆུབ་སེམས་དཔའ་སེམས་དཔའ་ཆེན་པོ་
ཀུན་ཏུ་བཟང་པོ་ལ་ཕྱག་འཚལ་ལོ། །བྱང་ཆུབ་སེམས་དཔའི་རྣམ་
པར་ཐར་བ་བསམ་གྱིས་མི་ཁྱབ་པའི་རྣམ་པར་འཕྲུལ་བ་མཉམ་པ་
ཉིད་ཐོབ་པར་གྱུར་ཅིག ༥༡ །དགེའོ།། །།
63


49040082.tif
༄། །བྱང་ཆུབ་སེམས་དཔའ་ནོར་བཟང་ལ་
ཁྱིམ་བདག་ནན་ཞུགས་ཀྱིས་ལུང་བསྟན་པ་
སྨོན་ལམ་དུ་ཁ་བསྒྱུར་བ་བཞུགས།
འདི་ནས་ལྷོ་ཕྱོགས་དཔལ་གྱི་ཆུ་རྒྱལ་དབུས་ཞིག་ན། །མཁས་
པ་རྣམས་ཀྱི་རི་རྒྱལ་གྲུ་འཛིན་མཛེས་པ་ཡོད། །རིན་ཆེན་རྒྱུས་བྱས་
ཤིང་དང་ནགས་ཚལ་མེ་ཏོག་མང་། །བཟའ་ཤིང་ར་བ་རྫིང་དང་ཆུ་
ཕྲན་འབབ་པར་ལྡན། །རི་མཆོག་དེ་ལ་བརྟེན་པ་སྤྱན་རས་་་་་་
གཟིགས་ཀྱི་དབང་། །འགྲོ་བ་ཀུན་ལ་ཕན་པའི་དོན་དུ་རྣམ་པར་
སྤྱོད། །དེའི་གན་སོང་ནས་བདག་སོགས་འགྲོ་ལ་མགོན་པོ་ཡིས། །
ཡོན་ཏན་རྒྱ་ཆེན་ཚུལ་ལ་འཇུག་པ་སྟོན་པར་ཤོག །ཕལ་པོ་ཆེ་ལས་་་་་་
གསུངས་པ་སྨོན་ལམ་དུ་མཛད་པའོ།།
སྐྱབས་གནས་བསླུ་བ་མེད་པའི་དཀོན་མཆོག་གསུམ། །ཐུགས་
རྗེ་མཚུངས་མེད་རྩ་བརྒྱུད་བླ་མའི་ཚོགས། །སྙིང་ནས་གསོལ་བ་་་་་
འདེབས་སོ་བྱིན་གྱིས་རློབས། །རྟག་ཏུ་གཡེལ་བ་མེད་པར་ཐུགས་
རྗེས་ཟུངས། །མོས་གུས་ལམ་གྱི་རྩ་བར་ཤེས་པ་ཡིས། །བྱམས་དང་
སྙིང་རྗེས་ལམ་གྱི་གཞི་བཟུང་ནས། །བསྐྱེད་རྫོགས་རིམ་གཉིས་་་་་་
6་་


49040083.tif
བརྩོན་པས་ལྷུར་ལེན་ཚེ། །མཆོག་གསུམ་བླ་མས་རྟག་ཏུ་ཐུགས་་་་་
རྗེས་གཟིགས། །དབེན་པ་གསུམ་གྱི་རྣལ་འབྱོར་གཞིར་བཟུང་ནས།།
རྡོ་རྗེ་གསུམ་གྱི་ཉམས་ལེན་ལེགས་བརྩོན་ཚེ། །འགལ་རྐྱེན་ཀུན་ཞི་
མཐུན་རྐྱེན་ཕུན་ཚོགས་ནས། །ཉམས་དང་རྟོགས་པའི་ཡོན་ཏན་
འཕེལ་བར་ཤོག །ལྟ་བ་ཟབ་མོའི་གནས་ལུགས་རྟོགས་པ་དང་། །
བསྒོམ་པ་ཟབ་མོའི་ཉམས་མྱོང་ཕུན་སུམ་ཚོགས། །སྤྱོད་པ་བཟང་
པོ་ཕྱིན་དྲུག་ལ་བརྟེན་ནས། །རྒྱལ་བ་དགྱེས་པའི་ལམ་ལ་སློབ་པར་
ཤོག །ཆོས་རྗེ་བླ་མ་ཀུན་མཁྱེན་ཡབ་སྲས་ཀྱིས། །མཛད་པ་བཟང་
པོའི་དགེ་ལེགས་གོང་འཕེལ་ནས། །བཤད་དང་སྒྲུབ་པའི་བསྟན་པ་
རིན་པོ་ཆེ། །ཡར་ངོའི་ཟླ་ལྟར་གོང་དུ་འཕེལ་བར་ཤོག །དགེའོ།།
སྤྱོད་འཇུག་བརྒྱུད་པའི་གསོལ་འདེབས་བཞུགས། །སྟོན་མཆོག་ལྷ་མིའི་བླ་
མ་ཤཱཀྱའི་གཙོ། །རྒྱལ་སྲས་འཇམ་དཔལ་དབྱངས་དང་ཞི་བ་ལྷ། །
ཛེ་ཏཱ་རི་དང་ཟླ་གྲགས་ཆུང་བའི་ཞབས། །ཇོ་བོ་གུ་ཎ་ཤྲཱི་ལ་གསོལ་
བ་འདེབས། །ཀཱ་ན་ཀ་ཤྲཱི་སུ་མ་ཏི་ཀིརྟི། །བློ་ལྡན་ཤེས་རབ་སློབ་་་་
དཔོན་ཇོ་བཙུན་པ། །མཁས་པ་བུ་སྟོན་ཐུགས་སྲས་ལོ་ཙཱ་བ། །
གཡག་ཕྲུག་སངས་རྒྱས་དཔལ་ལ་གསོལ་བ་འདེབས། །སངས་རྒྱས་
འཕེལ་དང་ཕྲིན་ལས་མི་བསྐྱོད་རྗེ། །དཀོན་མཆོག་འབྱུང་གནས་
ཀུརྨ་ཆགས་མེད་ཞབས། །གྲུབ་པའི་དབང་ཕྱུག་པདྨ་རིག་འཛིན་
65


49040084.tif
རྗེར། །གསོལ་བ་འདེབས་སོ་ཐུགས་རྗེས་བྱིན་གྱིས་རློབས། །ནམ་
མཁའ་འོད་གསལ་ཐེག་མཆོག་བསྟན་འཛིན་ཞབས། །བཀྲ་ཤིས་རྒྱ་
མཚོ་རིག་འཛིན་བཟང་པོ་དང་། །སེམས་དཔའ་ཆེན་པོ་པདྨ་བཀྲ་
ཤིས་ལ། །གསོལ་བ་འདེབས་སོ་ཐུགས་རྗེས་བྱིན་གྱིས་རློབས། །
རྒྱལ་བའི་སྲས་པོ་གཞན་ཕན་མཐའ་ཡས་དང་། །འཇིགས་མེད་ངོ་
མཚར་འཇིགས་མེད་ཆོས་ཀྱི་དབང་། །བྱང་ཆུབ་སེམས་ཀྱི་མངའ་
བདག་ཐམས་ཅད་ལ། །གསོལ་བ་འདེབས་སོ་ཐུགས་རྗེས་བྱིན་གྱིས་
རློབས། །ཚད་མེད་བཞི་ཡི་ཞིང་ས་གཤིན་པོ་ལ། །བྱང་ཆུབ་སེམས་
ཀྱི་མྱུ་གུ་རབ་ཏུ་འཁྲུངས། །ཕྱིན་དྲུག་ལམ་གྱི་འབྲས་བཟང་ཆེར་་་་
སྨིན་ཏེ། །ཁམས་གསུམ་འགྲོ་བའི་ཉེར་འཚོའི་གཞིར་གྱུར་ཅིག །
བདག་གཞན་མཉམ་ཉིད་རྟོགས་པའི་ཡེ་ཤེས་ཀྱིས། །བདག་དོན་
གཉིས་འཛིན་འཆིང་བ་ཀུན་བཅད་ནས། །རང་གཞན་དོན་གཉིས་
ལྷུན་གྱིས་འགྲུབ་པ་དང་། །བྱང་ཆུབ་སེམས་མཆོག་འབྱོངས་པར་
བྱིན་གྱིས་རློབས། །ཞེས་པའང་དཔལ་སྤྲུལ་པས་སྨྲས་སོ། །དགེའོ།། །།


49040085.tif
༄ཏྤ། །བླ་མའི་གསོལ་འདེབས་བཀྲ་ཤིས་
དགེ་ལེགས་བཞུགས་སོ། །
བསྐལ་མང་གོང་ནས་མངོན་པར་སངས་རྒྱས་ཀྱང་། །མཐའ་
ཡས་འགྲོ་ལ་རྗེས་སུ་བརྩེ་བའི་མཐུས། །ཡང་ཡང་བྱང་ཆུབ་སྤྱོད་་་་
པའི་ཚུལ་སྟོན་པ། །མགོན་པོ་སྤྱན་རས་གཟིགས་ལ་ཕྱག་འཚལ་ལོ། །
གང་ཁྱོད་མཁའ་མཉམ་འགྲོ་བའི་མགོན་གཅིག་པུ། །ཁྱད་པར་་་་་་
གངས་རིའི་ཁྲོད་འདིའི་འགྲོ་རྣམས་ཀྱི། །ཐུན་མོང་མིན་པའི་སྐྱབས་
སུ་ངེས་པའི་ཕྱིར། །རྟག་ཏུ་ཐུགས་རྗེས་སྐྱོང་བར་གསོལ་བ་འདེབས།།
མེས་དཔོན་གསུམ་སོགས་ཆོས་སྐྱོང་རྒྱལ་པོ་དང་། །དགེ་བའི་་་་་་
བཤེས་གཉེན་དུ་མའི་རྣམ་རོལ་གྱིས། ཁྱོད་ཀྱི་སྤྲུལ་པའི་བཀོད་པ་
མཐའ་ཡས་པ། །ལྗོངས་འདིར་རྒྱུན་མི་འཆད་ལ་གསོལ་བ་འདེབས། །
ཁྱད་པར་སྙིགས་མའི་དུས་འདིར་མགོན་པོ་ཁྱོད། །བྱང་ཆུབ་སེམས་
གཉིས་སྦྱོང་བའི་རྣམ་རོལ་གྱིས། །ཟབ་ལམ་ཐེག་རྩེའི་བསྟན་པ་་་་་
གསལ་མཛད་ཕྱིར། །འཇིགས་མེད་གླིང་པར་བསྟན་ལ་གསོལ་བ་
འདེབས། །ཤིན་ཏུ་གདུལ་དཀའ་ཉོན་མོངས་རག་པའི་འགྲོ། །རྒྱུ་
འབྲས་ལམ་གྱིས་གདུལ་དཀའི་ཚུལ་མཁྱེན་ནས། །བརྟུལ་ཞུགས་་་་
67


49040086.tif
མཆོག་གི་ཐབས་ཀྱིས་དྲང་བའི་ཕྱིར། །སླར་ཡང་སྤྲུལ་པར་རོལ་ལ་
གསོལ་བ་འདེབས། །འདི་འོག་ཡེ་ཤེས་རྡོ་རྗེའི་རྣམ་རོལ་གྱིས། །རྡོ་
རྗེ་སྙིང་པོའི་རིང་ལུགས་བསླང་ནས་སླར། །གཤེ་ཞིང་སྐུར་པ་་་་་་
འདེབས་རྣམས་འདུལ་མཛད་ཕྱིར། །ཟླ་གསུངས་མངོན་དུ་གྱུར་
ལ་གསོལ་བ་འདེབས། །ཡང་དག་དབེན་པ་མཐོང་བའི་ཆོས་ཉིད་
དང་། །གཟུང་འཛིན་འཁྲུལ་པ་མེད་ཕྱིར་རྒྱུ་འབྲས་ལམ། །དག་་་་
གྲོལ་ཞེན་རྣམས་བརྟུལ་ཞུགས་སྤྱོད་མཆོག་གིས། །འདུལ་བའི་སྨོན་
པ་གྲུབ་ལ་གསལ་བ་འདེབས། །དེ་ཚེ་གང་ཞིག་གཤེའམ་སྨོད་ཀྱང་
རུང་། །མཉམ་པ་ཆེན་པོའི་བཟོད་ཐོབ་བྱང་ཆུབ་སེམས། །མི་སློབ་
ལམ་གྱི་དངོས་གཞི་ཡིན་གཟིགས་ནས། །གང་ཐུགས་སྤྱོད་པ་སྐྱོང་
ལ་བ་འདེབས་གསོལ། །ཞི་དུལ་སྤྱོད་པས་ཐར་པའི་ས་བོན་ཙམ། །
འདེབས་པའི་གཞན་དོན་ཐེག་པ་དམན་པར་ཡང་། །ཡོད་པར་་་་་
དགོངས་ནས་ཤིན་ཏུ་དཔག་དཀའ་བའི། །བྱང་ཆུབ་སྤྱོད་པར་་་་་་
དགྱེས་ལ་བ་འདེབས་གསོལ། །དད་རྣམས་ལྟ་ཅི་གཤེ་དང་སྐུར་བ་
དང་། །ལོག་པར་ལྟ་རྣམས་སྨོན་ལམ་ལ་དབང་བའི། །དབང་གིས་
འདུལ་འདི་རྒྱལ་བའི་སྲས་རྣམས་ཀྱི། །ཁྱད་པར་ཆོས་སུ་གཟིགས་
ལ་གསོལ་བ་འདེབས། །དགེ་དང་མི་དགེ་མཉམ་པ་ཉིད་གཟིགས་
ནས། །སྦྱོར་དང་སྒྲོལ་བ་ངོ་མཚར་ཐབས་ཆེན་པོས། །ངན་འགྲོའི་
68


49040087.tif
རྒྱུན་ཅན་སྐད་ཅིག་གཅིག་ཁོ་ནར། །འདྲེན་པའི་ཐབས་མཁས་་་་་་
མངའ་ལ་གསོལ་བ་འདེབས། །མཐུན་པས་མཐུན་པ་འདུལ་བའི་
ཚུལ་མཁྱེན་པས། །ཆགས་དང་སྡང་དང་ཆོས་བརྒྱད་ཞེན་པའི་་་་་་
ཤུགས། །གང་ལ་མེད་ཀྱང་ཡོད་ལྟའི་སྒྱུ་འཕྲུལ་གྱིས། །མཐུན་པའི་
འགྲོ་དོན་མཛད་ལ་གསོལ་བ་འདེབས། །རྣམ་པར་མི་རྟོག་ཆོས་་་་་
ཉིད་བདེན་མཐོང་བའི། །ཡེ་ཤེས་མཆོག་གིས་འཇིགས་པ་ལྔ་སྤང་སྟེ།།
ཀུན་ཏུ་འགྲོ་བའི་ཆོས་ཉིད་ལེགས་གཟིགས་པ། །འཇིགས་མེད་ཡེ་
ཤེས་རྡོ་རྗེར་གསོལ་བ་འདེབས། །དེ་ཚེ་འཇིག་ཚོགས་ལྟ་དང་ཐེ་་་་
ཚོམ་དང་། །སྣ་ཚོགས་ལྟ་བས་བསྡུས་པའི་མཐོང་སྤང་གྲངས། །
བརྒྱ་དང་བཅུ་གཉིས་ཇི་སྙེད་མ་ལུས་པའི། །སྒྲིབ་པའི་དྲི་མ་མེད་ལ་
གསོལ་བ་འདེབས། །རང་དང་གཞན་དང་འཁོར་འདས་མཉམ་པ་
ཉིད། །རང་དོན་གཞན་དོན་མཉམ་པར་གྲུབ་ཟིན་ནས། །རབ་ཏུ་
དགའ་བའི་ས་མཆོག་ལེགས་བརྙེས་པ། །དགའ་རབ་དཔའ་བོའི་
ཞབས་ལ་གསོལ་བ་འདེབས། །སླར་ཡང་གོམས་པའི་ལམ་དུ་སྣ་་་་་
ཚོགས་པའི། །སྤྲུལ་པའི་སྤྱོད་པས་འགྲོ་བ་འདུལ་བའི་ཕྱིར། །བྱང་
ཆུབ་སྤྱོད་པས་འགྲོ་ལ་རྗེས་ཆགས་པ། །སྟོན་མཛད་ཨ་ཙར་དམར་
པོར་གསོལ་བ་འདེབས། །སྣ་ཚོགས་ཕྲིན་ལས་ཀུན་ལ་དབང་འབྱོར་
བས། །སྣ་ཚོགས་མཛད་པའི་རྣམ་རོལ་དཔག་ཡས་ཀྱིས། །སྣ་་་་་་
69


49040088.tif
ཚོགས་གདུལ་བྱ་འདྲེན་པའི་ཐབས་མཁས་ཅན། །ཁྲག་འཐུང་ལས་
ཀྱི་དཔའ་བོར་གསོལ་བ་འདེབས། །མཛད་པ་གཟི་བཇིད་ཆེན་པོའི་
འོད་སྣང་གིས། །ལོག་ལྟ་མེ་ཁྱེར་མིག་གིས་བཟོད་དཀའ་ཡང་། །
འཁོར་འདས་ཡིད་ཀྱིས་བསྒྱུར་བའི་མཐུ་མངའ་བ། །ཁྲག་འཐུང་
རྔམ་པའི་རྒྱལ་པོར་གསོལ་བ་འདེབས། །བདེ་ཆེན་སྒྱུ་མའི་གར་་་་་
གྱིས་ཞི་བའི་དབྱིངས། །སྐད་ཅིག་འཁོར་བའི་རྣམ་པར་ལེགས་་་་་་
བསྒྱུར་ཏེ། །སྐལ་མེད་འགྲོ་ཡང་ཐབས་ཀྱིས་རྗེས་འཛིན་པ། །ཁྲག་
འཐུང་བདེ་བའི་རྡོ་རྗེར་གསོལ་བ་འདེབས། །ཤེས་རབ་ཡེ་ཤེས་ཆེ་
དང་ཐབས་མཁས་པས། །མ་དག་སྲིད་ཞིའི་འགྲོ་ཡང་སྐད་ཅིརྒ་གིས།།
རྣམ་དག་ཆོས་སྐུར་སྟོན་པའི་ཐུགས་རྗེ་ཅན། །ཁྲག་འཐུང་ལས་ཀྱི་
རྡོ་རྗེར་གསོལ་བ་འདེབས། །ཡང་དག་ཆོས་ཉིད་གཟིགས་པའི་་་་་་
གཟིགས་ངོ་ན། །འཁོར་འདས་མཉམ་པར་བསྡོམ་པའི་སྟོང་ཉིད་
དབྱིངས། །མི་ཕྱེད་རྡོ་རྗེའི་དབྱིངས་ལ་མཉམ་གཞག་པའི། །ཁྲག་
འཐུང་རྡོ་རྗེའི་ཞབས་ལ་གསོལ་བ་འདེབས། །གདུལ་དཀའ་མ་རུང་
ཞིང་བཅུ་དྲེསས་པ་ཅན། །དྲེགས་བྱེད་སྲིད་པའི་ལྷ་འདྲེ་གདུག་པ་
ཅན། །ཀུན་ཀྱང་དྲག་པོའི་ལས་ཀྱིས་ཚར་གཅོད་པ། །རྡོ་རྗེ་དྲག་པོ་
རྩལ་ལ་གསོལ་བ་འདེབས། །སྔགས་སྐྱེས་ཞིང་སྐྱེས་ཐབས་ཀྱི་སྐལ་
བ་ཅན། །ལས་ངན་ལུས་དམན་སྐལ་མེད་རྨོངས་པ་ཅན། །དབྱེ་་་་
70


49040089.tif
མིན་ཀུན་ཀྱང་སྤྱོད་པས་རྗེས་འཛིན་ཕྱིར། །ཆགས་པའི་རྡོ་རྗེ་སྟོན་
ལ་གསོལ་བ་འདེབས། །རྒྱུད་དག་ཡེ་ཤེས་གཟིགས་པའི་སྣང་ངོ་ན། །
མ་དག་ལུས་འདི་ཁྱོད་ཀྱི་མ་ཡིན་ཏེ། །དག་པའི་ཞིང་ན་སྤྲུལ་པའི་
རྣམ་རོལ་བ། །དག་ཆེན་འཇའ་ལུས་རྡོ་རྗེར་གསོལ་བ་འདེབས། །
མཐུ་ཆེན་ལྷ་ཡང་ཁྱོད་མཐུས་བྲན་དུ་བཀོལ། །མཐུ་ལྡན་རྒྱལ་་་་་་
རིགས་ཁྱོད་མཐུས་འབངས་སུ་བྱས། །མཐུ་མེད་མཐུ་སྟོན་ཁྱོད་་་་་་
མཐུས་ཟིལ་གྱིས་གནོན། །ཁྲག་འཐུང་མཐུ་སྟོབས་རྡོ་རྗེར་གསོལ་བ་
འདེབས། །ཁྱོད་ཀྱི་སྐུ་ཡི་བཀོད་པ་སྣ་ཚོགས་ཀྱིས། །འཛམ་གླིང་་་་
འགྲོ་སྐྱོང་མ་དག་སྲིན་པོའི་ཡུལ། །སྤྲུལ་དང་སྤྲུལ་གཞི་ཐ་དད་མེད་
ངེས་ཕྱིར། །པདྨ་ཐོད་ཕྲེང་རྩལ་ལ་གསོལ་བ་འདེབས། །སྟོང་ཉིད་
སྣོད་དུ་སྙིང་རྗེའི་ཁྲག་ལ་རོལ། །རྟོགས་པས་མྱོས་པའི་སྣ་ཚོགས་་་་
མཛད་སྤྱོད་ཀྱིས། །མ་རྟོགས་འགྲོ་ལ་སྒྱུ་མའི་ཚུལ་སྟོན་པ། །ཁྲག་
འཐུང་སྣ་ཚོགས་རྡོ་རྗེར་གསོལ་བ་འདེབས། །བདེ་ཆེན་ཞིང་ན་་་་་
སྡུག་བསྔལ་མིང་མེད་ཕྱིར། །སྡུག་བསྔལ་འགྲོ་ཡང་ཏིལ་ལ་མར་་་་་
བཞིན་ཏུ། །བདེ་ཆེན་མཆོག་དང་དབྱེ་བ་མེད་གཟིགས་པ། །བདེ་
ཆེན་ཆགས་པའི་རྡོ་རྗེར་གསོལ་བ་འདེབས། །འཛམ་གླིང་འགྲོ་འདི་
འདོད་པ་སྣ་ཚོགས་ཏེ། །འདོད་པའི་དོན་ཀུན་གཅིག་གིས་བསྒྲུབ་
དཀའ་ཡང་། །སྐྱེས་བུའི་རྩལ་གྱིས་འཕྲལ་ལ་དབང་འབྱོར་པ། །
71


49040090.tif
འཛམ་གླིང་སྐྱེས་བུ་མཆོག་ལ་གསོལ་བ་འདེབས། །ཁྱོད་ཀྱི་མཛད་
པ་རྣམ་ཐར་རྒྱ་མཚོ་ཀུན། །སྣ་ཚོགས་མཚན་གྱི་ལེགས་པར་སྟོན་་་་
པས་ན། །ཁྱོད་མཚན་རྣམ་གྲངས་ཐོས་པའི་མོས་གུས་ཀྱིས། །ཡིད་
ཆེས་འབྲལ་མེད་གཅིག་གིས་གསོལ་བ་འདེབས། །དེ་ལྟར་གསོལ་བ་
བཏབ་པའི་བདེན་མཐུས་བྱིན། །དུས་འདི་ནས་བཟུང་སྐྱེ་དང་ཚེ་
རབས་ཀུན། །རིགས་ཀྱི་བདག་པོ་ཁྱོད་དང་མི་འབྲལ་ཞིང་། །ཁྱོད་
མཉེས་འབའ་ཞིག་བདག་གིས་འགྲུབ་པར་ཤོག །ཕྱི་རྐྱེན་བདུད་་་་
རིགས་ལྷ་འདྲེའི་ཐོ་མི་འཚམས། །ནང་རྐྱེན་ཐེ་ཚོམ་དུག་གི་རོ་མི་
ལྡང་། །བར་རྐྱེན་ལས་ངན་གྲོགས་ཀྱིས་དབྱེན་མི་སྦྱོར། །ཕྱི་ནང་
བར་གསུམ་བར་ཆད་དབྱིངས་སུ་སོལ། །ལོག་པའི་རྟེན་འབྲེལ་རྒྱུ་
དང་རྐྱེན་ཟད་ནས། །ལེགས་པའི་རྟེན་འབྲེལ་རྒྱུ་ལ་རྒྱུན་རིང་ཞིང་།།
རྟེན་འབྲེལ་ཟབ་མོའི་གནད་ཀུན་ལེགས་རྟོགས་ཏེ། །ལམ་མཆོག་
རྟེན་འབྲེལ་མཆོས་ཏུ་འགྲིགས་པར་ཤོག །ཕྱི་ཡི་རྟེན་འབྲེལ་འབྱུང་
བ་ཆ་སྙོམས་ཤིང་། །ནང་གི་རྟེན་འབྲེལ་རྣམ་རྟོག་དགེ་བར་འཆར །
བར་གྱི་རྟེན་འབྲེལ་མཐུན་པའི་གྲོགས་འཛོམ་པས། །ཕྱི་ནང་བར་
གསུམ་རྟེན་འབྲེལ་དགེ་བར་ཤོག །མདོར་ན་བདག་གི་སྒོ་གསུམ་
སྤྱོད་པ་ཀུན། །མགོན་པོ་ཁྱེད་མཉེས་དགྱེས་པའི་མཆོད་སྤྲིན་དུ། །
གྱུར་ནས་བྱང་ཆུབ་སྤྱོད་པ་ཡོངས་རྫོགས་ཏེ། །ཆོས་སྐུའི་ཀློང་དུ་་་་
7་2


49040091.tif
ཐུགས་ཡིད་འདྲེས་པར་ཤོག །ཐོགས་མེད་མཁའ་ལ་ཉི་མ་ཤར་བ་
བཞིན། །བླ་མའི་མཛད་པར་བར་ཆད་ཡོད་མིན་ཡང་། །སྙིགས་་་་
མའི་སྟོབས་ཀྱི་སྒྲིབ་པའི་སྤྲིན་ཚོགས་ཀུན། །བདག་གི་མོས་གུས་་་་་
རླུང་གིས་གཏོར་བར་ཤོག །རིང་ནས་གོམས་པའི་སྒྲིབ་པའི་བག་
ཆགས་ལས། །སྐྱེས་པའི་འགྲོ་བ་བར་ཆད་རང་བཞིན་ཕྱིར། །
བདག་གི་རྒྱུད་ཀྱི་ཐར་པའི་བར་ཆད་ཀུན། །བླ་མ་མཆོག་གི་ཐུགས་
རྗེས་སེལ་བར་ཤོག །མོས་གུས་སྣོད་དུ་བྱིན་རླབས་ཆར་རྒྱུན་འཁྱིལ། །
དམ་ཚིག་ཞིང་སར་དངོས་གྲུབ་འབྲས་བུ་སྨིན། །རྟེན་འབྲེལ་མཆོག་
གིས་ཐར་ལམ་ལམ་བདེ་ཞིང་། །མཆོག་གི་དངོས་གྲུབ་ཚེ་འདིར་་་་
ཐོབ་པར་ཤོག །ལྷ་དང་བླ་མ་དགྱེས་པའི་སྒོ་ཕྱེས་ཤིག །མ་དང་་་་
མཁའ་འགྲོ་འདུ་བའི་རྟེན་འབྲེལ་འགྲིགས། །སྣོད་དང་བཅུད་ཀུན་
དགེ་མཚན་དཔལ་འབར་ཏེ། །འཕྲལ་ཕུག་ཀུན་ཏུ་དགེ་བའི་བཀྲ་
ཤིས་ཤོག །ཅེས་པ་འདི་ཡང་ཨ་བུ་ཧྲལ་པོས་སྙིང་ཐག་པ་ནས་བྲིས་
པ་དགེ། དགེའོ། །དགེའོ། །དགེའོ།། །།
73


49040092.tif
༄ །བླ་མ་བཀའ་དྲིན་ཅན་གྱི་གསོལ་
འདེབས་བཞུགས་སོ། །
རྒྱལ་བའི་གསུང་ངག་ལེགས་བཤད་རིན་པོ་ཆེ། །ཟབ་དོན་་་་་
གདམས་པ་འཆད་ལ་དབང་འབྱོར་བས། །སྙིང་པོའི་བསྟན་པའི་
དམ་ཆོས་འཕེལ་མཛད་པ། །དྲིན་ཆེན་བླ་མའི་ཞབས་ལ་གསོལ་བ་
འདེབས། །གཞི་འབྲས་དབྱེར་མེད་གཉུག་མ་སེམས་ཀྱི་གཤིས། །
ལམ་ཟབ་ཡང་དག་རྟོགས་པས་མངོན་བྱས་ནས། །མ་ནོར་ཇི་་་་་་
བཞིན་གཞན་ལ་སྟོན་མཛད་པ། །དྲིན་ཆེན་བླ་མའི་ཞབས་ལ་་་་་་
གསོལ་བ་འདེབས། །སྙིགས་མའི་དུས་འདིར་རྡོ་རྗེ་རྣལ་འབྱོར་གྱི། །
ལམ་བཟང་བརྒྱུད་པའི་ཆུ་བོ་ཉས་ཕྲ་ཚེ། །རང་གིས་སྒྲུབ་དང་་་་་་
གཞན་ལ་འཆད་པ་ཡིས། །བསྟན་པའི་སྲོག་ཤིང་མཛད་ལ་གསོལ་
བ་འདེབས། །དང་པོ་སྨིན་བྱེད་དབང་གིས་སྒོ་ཕྱེ་ནས། །བར་དུ་
ཉམས་ལེན་གདམས་པའི་ཁྲིད་ཀྱིས་བསྐྱངས། །ཐ་མར་ཉམས་མྱོང་
གནད་ཀྱིས་གེགས་སྐྱོན་བསལ། །མ་ནོར་ཐར་ལམ་སྟོན་ལ་གསོལ་
བ་འདེབས། །བསལ་བཞག་བྲལ་བའི་སེམས་ཉིད་རིན་པོ་ཆེ། །
རང་ངོ་མ་ཤེས་འཁྲུལ་པས་བསླད་པ་ལ། །ཐབས་མཆོག་ཟབ་མོའི་
74


49040093.tif
གནད་གསང་ལ་བརྟེན་ནས། །གནས་ལུགས་ཇི་བཞིན་སྟོན་ལ་་་་་་
གསོལ་བ་འདེབས། །རྒྱལ་བ་ཀུན་གྱི་རྣམ་འཕྲུལ་རིན་པོ་ཆེ། །རྒྱལ་
བ་ཀུན་དང་དབྱེར་མེད་ཆོས་ཀྱི་རྗེ། །རྒྱལ་བ་ཀུན་ལས་ལྷག་པའི་
བཀའ་དྲིན་ཅན། །སྙིང་ནས་བཀའ་དྲིན་དྲན་པས་གསོལ་བ་་་་་་
འདེབས། །བདག་སོགས་སྐྱེ་དང་ཚེ་རབས་ཐམས་ཅད་དུ། །མགོན་
པོ་ཨོ་ཀྱིས་འབྲལ་མེད་རྗེས་བཟུང་ནས། །ཆོས་སྐུའི་ཀློང་དུ་རོ་་་་
གཅིག་མ་གྱུར་པར། །ཐུགས་རྗེ་མཆོག་སྒས་བྱིན་གྱིས་བརླབ་ཏུ་་་་་
གསོལ། །སྟོང་གཟུགས་འོད་ལྔའི་སྣང་བ་བླ་མའི་སྐུ། །འཛིན་མེད་
རང་རིས་ངང་དུ་རྩལ་རྫོགས་ཏེ། །མ་དག་ཤ་ཁྲག་དོས་པའི་ལུས་
སྤངས་ནས། །ཉམས་ལེན་སོར་སྡུད་བསམ་གཏན་མཐར་ཕྱིན་ཤོག །
མི་གཡོ་ཡེ་ཤེས་རླུང་རྩ་བླ་མའི་གསུང་། །རྩོལ་མེད་མཉམ་བཞག་
ངང་དུ་རྩལ་རྫོགས་པས། །ཉི་ཁྲི་ཆིག་སྟོང་རླུང་རི་རྒྱུ་བ་དག །
ཉམས་ལེན་སྲོག་རྩོལ་འཛིན་པ་མཐར་ཕྱིན་ཤོག །བདེ་ཆེན་དངས་
མའི་ཐིག་ལེ་བླ་མའི་ཐུགས། །སྤྲོས་བྲལ་ཆོས་སྐུའི་ངོ་བོར་རྩལ་་་་་་
རྫོགས་ནས། །འཛག་བདེའི་སྙིགས་མ་འཕོ་བའི་བག་ཆགས་བཅོམ།།
ཉམས་ལེན་རྗེས་དྲན་ཏིང་འཛིན་མཐར་ཕྱིན་ཤོག །བདེ་ཆེན་ཡེ་
ཤེས་གཏུམ་མོའི་འོད་སྣང་གིས། །ཕྱི་ནང་སྣོད་བཅུད་སྒྱུ་ལུས་སྤྲུལ་
སྐུར་འབྱོངས། །རྟོགས་པའི་འོད་གསལ་དོན་གྱི་ཡེ་ཤེས་མཐོང་། །་
75


49040094.tif
ཉམས་ལེན་སྙིང་པོའི་གནད་ལ་དབང་འབྱོར་ཤོག །མི་ལམ་འཁྲུལ་
སྣང་འཛིན་མེད་ངང་དུ་གྲོལ། །བར་དོ་ཡིད་ལུས་རྒྱལ་བ་ལོངས་་་་
སྐུར་འབྱོངས། །མ་དག་རྣམ་ཤེས་ཆོས་སྐུའི་ཀློང་དུ་འཕོ། །ཉམས་
ལེན་ཟུང་འཇུག་ལམ་མཆོག་མཐར་ཕྱིན་ཤོག །བླ་མའི་ཐུགས་དང་
རང་སེམས་དབྱེར་མེད་པ། །དོན་དམ་ཆོས་སྐུའི་དགོངས་པ་མཐར་
ཕྱིན་ནས། །ཁམས་གསུམ་འཁོར་བའི་རྒྱ་མཚོ་མ་སྟོང་བར། །རང་
གཞན་དོན་གཉིས་ལྷུན་གྱིས་འགྲུབ་པར་ཤོག །བླ་མ་བཀའ་དྲིན་
ཅན་གྱི་གསོལ་འདེབས་འདི། །ཁྱི་རྒན་དཔལ་དགེས་གསང་ལུང་དུ་
བྲིས་སོ། །དགེའོ།།
1རྒྱལ་བའི་རྒྱལ་ཚབ་རྗེ་བཙུན་བླ་མ་མཆོས །སྐུ་ཚེ་བསྐལ་་་་་
བརྒྱའི་བར་དུ་བརྡལ་བ་དང་། །ཕྲིན་ལས་རྣམ་བཞི་གསེར་གྱི་་་་་་
འཁོར་ལོ་ཡིས། །གླིང་བཞིའི་ཁྱོན་ཀུན་ཁྱབ་པར་དབང་བསྒྱུར་་་་་་
གསོལ། །མངྒ་ལཾ།
པྱ།བླ་མ་དཀོན་མཆོག་ཐུགས་རྗེའི་བྱིན་རླབས་ཀྱིས། །རྒྱལ་བའི་
མྱུ་གུ་ཡུན་རིང་འཚོ་བཞེས་ཤིང་། །འབྲེལ་ཚད་བྱང་ཆུབ་སྙིང་པོར་
དབུགས་དབྱུང་བའི། །ཕན་བདེའི་ཕྲིན་ལས་མཁའ་ཁྱབ་རྒྱས་པར་
གསོལ། །མངྒ་ལཾ།
(རྒྱལ་བའི་དབང་པོ་ཚེ་དཔག་མེད་མགོན་དང་། །རྒྱལ་ཡུམ་
76


49040095.tif
ཡིད་བཞིན་འཁོར་ལོའི་མཐུ་བྱིན་དང་། །བདག་གིས་མོས་གུས་་་་་
དད་པས་གསོལ་བཏབ་མཐུས། །རྒྱལ་བའི་རྒྱལ་ཚབ་རིག་འཛིན་བླ་
མ་རྗེ། །དབང་བཅུའི་དང་པོ་དཔེ་བྱད་རིགས་ལྔའི་རྩེར། །མ་་་་་་
ཆགས་པདྨ་ཅན་གྱིས་ལུང་བསྟན་པའི། །སྐུ་ཚེ་སྔ་མའི་རྟེན་འབྲེལ་
འཕྲོར་གྱུར་པ། །སྐུ་ཚེ་འདི་ལ་ཕྱག་ཏུ་སོན་ནས་ཀྱང་། །ལུང་་་་་་
བསྟན་བདེན་པ་མངོན་དུ་འགྱུར་བར་ཤོག །མངྒ་ལཾ།
༔རྒྱལ་བ་ཚེ་དཔག་མེད་མགོན་གྱི། །ཐུགས་བསྐྱེད་སྨོན་ལམ་
མཐའ་ཡས་པའི། །བདེན་ཚིག་བསླུ་བ་མེད་པ་དང་། །བདག་གི་རྩེ་
གཅིག་ཟོལ་མེད་པས། །མོས་གུས་གསོལ་བ་བཏབ་པའི་མཐུས། །
རྒྱལ་བའི་རྣམ་འཕྲུལ་བླ་མ་རྗེ། །ཞབས་པད་ཡུན་ཏུ་བརྟན་པ་དང་། །
ལས་ངན་བདག་ཀྱང་ཚེ་འདི་རུ། །དམ་ཚིག་ཉམས་ཆགས་ཀུན་་་་་
བྱང་ནས། །འཆི་ཁ་གནད་གཅོད་མེད་པ་དང་། །སྐྱེ་བ་ཚེ་རབས་
ཐམས་ཅད་དུ། །བླ་མ་རྗེ་དང་འབྲལ་མེད་ཤོག །མངྒ་ལཾ།
༈རྡོ་རྗེ་འཆང་དངོས་རྡོ་རྗེའི་རིག་པ་འཛིན། །པདྨ་ལས་་་་་་
འཁྲུངས་པདྨའི་རྒྱལ་ཚབ་མཆོག །འཇམ་དཔལ་དབྱངས་དངོས་
འཇམ་དབྱངས་མཁྱེན་བརྩེའི་ལྷ། །བསྐལ་བརྒྱར་འཚོ་གཞེས་སྐལ་
བཟང་མཐོང་གྱུར་ཅིག །རྒྱལ་ཀུན་རིགས་ཀྱི་བདག་པོ་ཚེ་མཐའ་
ཡས། །རྒྱལ་ཀུན་ཕྲིན་ལས་དབང་བསྒྱུར་རྣམ་རྒྱལ་མ། །རྒྱལ་ཀུན་
77


49040096.tif
བསྐྱེད་ཡུམ་ཡིད་བཞིན་འཁོར་ལོའི་ཞབས། །ཚེ་ཡི་ལྷ་མཆོག་གསུམ་
ལ་གསོལ་བ་འདེབས། །འཆི་བ་མེད་པའི་ཚེ་ལ་མངའ་བརྙེས་ཤིང་།།
རྒ་བ་མེད་པའི་ལང་ཚོར་རང་དབང་འབྱོར། །སྐྱེ་འཆི་མེད་པའི་་་་
དབྱིངས་དང་རོ་གཅིག་པ། །འཆི་མེད་ལྷ་མཆོག་གསུམ་གྱི་བདེན་
སྟོབས་ཀྱིས། །དཔལ་ལྡན་བླ་མ་སྐུ་ཚེ་རབ་བརྟན་ཞིང་། །སྐུ་ཡི་་་་་
དཀྱིལ་འཁོར་འབྱུང་བཞིའི་འདུ་འཁྲུགས་མེད། །གསུང་གི་ཕྲིན་་་་
ལས་མཐའ་ཀླས་འགྲོ་བ་འདུལ། །རྒྱལ་བསྟན་རིན་ཆེན་སྲོག་ཤིང་
བརྟན་གྱུར་ཅིག །ལས་ངན་བདག་ཀྱང་ལུས་ངན་འདོར་བའི་ཚེ། །
གནད་གཅོད་དྲག་པོའི་སྡུག་བསྔལ་མི་འབྱུང་ཞིང་། །སྒྲིབ་པ་་་་་་
ཐམས་ཅད་དག་ནི་ཕྱིར་བསལ་ཏེ། །བདེ་བ་ཅན་གྱི་ཞིང་དེར་སྐྱེ་
བར་ཤོག །ཤུ་བྷ།
ཎྛ།རྡོ་རྗེ་འཆང་ཆེན་རྡོ་རྗེའི་རིག་པ་འཛིན། །འཇམ་དཔལ་་་་་
གཞོན་ནུ་འཇམ།་དབྱངས་མཁྱེན་བརྩེའི་གཏེར། །པད་སྡོང་ལས་་་་
འཁྲུངས་པདྨའི་རྒྱལ་ཚབ་ཆེ། །བསྐལ་བརྒྱར་འཚོ་གཞེས་སྐལ་་་་་་
བཟང་མཐོང་གྱུར་ཅིག །རྗེ་བཙུན་བླ་མ་མཆོག་གི་ཞབས་དྲུང་དུ།
ཚེ་མཐའ་ཡས་པའི་སྣང་བརྙན་ཕུལ་བའི་མཐུས། །སྐུ་ལ་བསྙུན་་་་་
དང་བགྲེས་རྒུད་མེད་པ་རུ། །ཡུན་རིང་སྐུ་ཚེའི་འདུ་བྱེད་བརྟན་་་་
པར་ཤོག །ལས་ངན་བདག་ཀྱང་དམ་ཚིག་ཉམས་ཆགས་ཀུན། །
78


49040097.tif
བྱང་ནས་ངན་སོང་གནས་སུ་མི་སྐྱེ་ཞིང་། །རྗེ་བཙུན་མི་ལ་ལྟ་བུའི་
བརྩོན་འགྲུས་ཀྱིས། །ཟབ་མོའི་ལམ་གྱི་གནད་ཀུན་མངོན་གྱུར་ཤོག
ལྕེ་བཙུན་ཆེ་དང་བཀའ་གདམས་པ་ལྟར་དང་། །རྒྱལ་མཆོག་ལྔ་པ་
དྲུག་བརྒྱ་གྲུབ་ཆེན་ལྟར། །བྱ་བྲལ་འདི་ཡང་གདམས་ཟབ་སྒོ་་་་་་
གཅིག་རིས། །རྗེས་བཟུང་འཕྲོ་ཆེན་འོད་ལུས་འགྲུབ་པར་ཤོག།
གན་མོ་མཉྫུ་ཤྲཱི་ཡེ། རྡོ་རྗེ་རྣོན་པོ་རལ་གྲི་ཆེ། །ཡི་གེ་མཆོག་སྟེ་
རྣམ།་པར་དག །ཐེག་པ་ཆེན་པོ་སྡུག་བསྔལ་གཅོད། །འཇམ་དཔལ་
ཡེ་ཤེས་སེམས་དཔས་སྐྱོངས། །རྒྱལ་བའི་སྒྱུ་མ་སྒྱུ་འཕྲུལ་གར། །སྒྱུ་
འཕྲུལ་སྣང་བ་བྲིད་མཁས་པོ། །འགྲོ་ངོར་ཅིག་ཆར་ཅིར་ཡང་འཆར།།
འཆར་ནུབ་བྲལ་བའི་བཀྲ་ཤིས་ཤོག །རྡོ་རྗེའི་རང་བཞིན་རྡོ་རྗེའི་སྐུ།།
ལུང་དང་རྟོགས་པའི་སྙིང་པོ་འཛིན། །འགྲོ་ལ་ཕན་བདེའི་ཟེར་སྤྲོ་
བ། །རྡོ་རྗེའི་ཁྲི་ལ་ཞབས་བརྟན་གསོལ། །ཟབ་གསང་གདམས་་་་་
ངག་མཆོག་གི་དབང་བཞིའི་ཆུས། །སྐལ་ལྡན་སྐུ་བཞིའི་ལམ་དུ་་་་་
སྨིན་མཛད་ཅིང་། །ལུང་དང་རྟོགས་པའི་ཆོས་རབ་འཕེལ་བའི་་་་་
གཉེན། །རྗེ་བཙུན་བླ་མ་ཞབས་པད་བརྟན་གྱུར་ཅིག །སངས་རྒྱས་
རྟག་པ་བརྟན་པ་འདུས་མ་བྱས། །བསླུ་མེད་དགེ་འདུན་བདེན་་་་་
པའི་བྱིན་རླབས་ཀྱིས། །ཀློ་བུར་ཉེར་འཚེའི་སྤྲིན་ཚོགས་ལས་གྲོལ་
ནས། །བསྟན་པའི་ཉི་མ་ཕྱོགས་བརྒྱར་གསལ་གྱུར་ཅིག །གང་གསུང་
79


49040098.tif
བདུད་རྩིར་སྤྱོད་པའི་སྐལ་ལྡན་རྣམས། །རྣམ་རྟོག་བཅོས་མའི་་་་་་
སྦྲུབས་རྒྱ་ལས་གྲོལ་ནས། །དོན་དམ་ཆོས་ཉིད་རྟོགས་པའི་གདེང་
ཆེན་གྱིས། །གཞི་དབྱིངས་ཆོས་སྐུའི་བླ་མར་དབྱེར་མེད་ཤོས །བླམ་
སྨོན་ལམ་གྱིས་གསུང་ངོར་གསོལ་བ་བཏབ་པའོ། །འཛམ་ཐང་རྩང་པ་དགེ་སློང་གི་ཞབས་
བརྟན་རྣ། །
༔ཞབས་དཀར་སྤྲུལ་སྐུ་མྱུར་འབྱོན་བཞུགས། གང་གིས་ཐོག་མེད་བསྐལ་
བའི་དུས་རིང་ནས། །མཁའ་ཁྱབ་འགྲོ་ལ་བུ་གཅིག་ལྟར་བརྩེ་བའི །
ཐུགས་རྗེའི་སྤྱན་གྱིས་གཟིགས་པ་མི་འདོར་བ། །སྤྱན་རས་གཟིགས་
དབང་བླ་མའི་ཞབས་ལ་འདུད། །མགོན་ཁྱོད་སྙིགས་མའི་དུས་་་་་་
འདིར་བསམ་བཞིན་ཏུ། །འགྲོ་བའི་དོན་ཏུ་གཟུགས་སྐུ་བསྟན་་་་་་
ལགས་ན། །ལས་ངན་གདུལ་བྱ་ཡུན་རིང་མི་སྐྱོང་བར། །ཞི་བའི་
དབྱིངས་སུ་གཟིམ་པ་ཇི་ལྟར་འོས། །འདི་ནི་མོས་གུས་གདུང་བའི་
མིག་གཉིས་པོ། །མཆི་མས་རབ་ཏུ་བརླན་ཞིང་གསོལ་འདེབས་ངག
བུས་པས་མ་ལ་ཇི་བཞིན་བརྩེར་འབོད་པའི། །ལས་ངན་ཐ་མའི་་་་
གདུལ་བྱ་ལུས་བཞིན་དུ། །གློ་བུར་ཆོས་སྐུར་གཟིམ་པ་བདེན་ནམ་
ཅི། ་མགོན་ཁྱོད་ཁོ་ན་དྲན་པའི་གདུང་ཡུས་ཀྱིས། །ཉིན་མཚན་མྱ་
ངན་མེ་ཡིས་སྙིང་བསྲེགས་པའི། །མི་ལུས་དམྱལ་མྱོང་འོ་དོད་་་་་་
འབོད་བཞིན་དུ། །རྒྱང་ནས་ཡལ་བར་འདོར་བ་རིགས་སམ་ཅི། །
ཀྱི་ཧུད་ཉིན་མཚན་ཆ་ཡང་དབྱེར་མ་ཤེས། །སྐྱབས་མགོན་ཐུགས་
80


49040099.tif
ཝཝ བླམབཀའདྲིན་ཅན་གྱི་གསོལ་འདེབས། —
རྗེའི་ཉི་འོད་ཀྱིས་བཏང་བའི། །ལས་ངན་མགོན་མེད་འགྲོ་བ་་་་་་
བདག་སོགས་ཀུན། །སུ་ལ་གང་དུ་ཇི་ལྟར་རེ་ལྟོས་བྱ། །ཟུགས་ངུས་
ཟིན་པའི་སྙིང་འདི་ཁོང་བ་ན། །བྱེ་ཚན་བཏོན་པའི་ཉ་བཞིན་འགྲེ་
ཞིང་ལྡོག །སྐལ་དམན་འདི་འདྲ་མ་མཐོང་གོང་དུ་བདག །ཕ་རོལ་
མི་ཁྲིད་འཆི་བདག་སྙིང་རྗེ་མེད། །མགོན་ཁྱོད་བཀའ་དྲིན་ལྷ་ཆོས་
མ་འགྲུབ་ན། །གཡོ་བའི་རོ་འདི་བྱ་ཁྱིས་ཟོས་ཀྱང་རུང་། །ཁྱོད་་་་་
ཞལ་བལྟ་བའི་སྐལ་བ་མི་ལྡན་ན། །དཔྲལ་སྐྱེས་ཆུ་བུར་འདིས་ཀོ་ཅི་
ཞིག་བྱ། །ད་ནི་མི་ཆེའི་ལྷག་མ་ཅི་ཙམ་པར། །སྙིང་པོའི་སྒྲུབ་ལ་་་་
གཞོལ་བར་དམ་བཅའ་ན། །མགོན་ཁྱོད་དག་པའི་ཞིང་ཁམས་གར་
བཞུགས་ཀྱང་། །ཐུགས་རྗེའི་སྤྱན་གྱིས་དབྱེར་མེད་གཟིགས་སུ་་་་་་
གསོལ། །ལས་ངན་བདུད་ཀྱིས་ཁྱེར་རམ་གཡེངས་པས་བསླུས། །
འཁྲུལ་སྣང་ཚེ་འདིར་ཞེན་པའི་བློ་ནམ་སྐྱེས། །ཁྱོད་སྐུའི་སྣང་བ་་་་
དངོས་ཉམས་མི་ལམ་དུ། །བསྟན་ནས་ཡང་དག་ལམ་ལ་བསྐུལ་དུ་
གསོལ། །ཇི་ལྟར་སྤྲེའུ་མི་ཡི་ལད་མོ་བཞིན། །མགོན་པོ་ཁྱེད་ཀྱི་རྣམ་
ཐར་རྗེས་བསླབ་སྟེ། །བྱང་ཆུབ་སེམས་གཉིས་བསྒོ་མ་པའི་བློ་སྐྱེས་ཚེ།།
ཐུགས་རྗེ་མཆོག་གིས་མ་ཡིས་བུ་བཞིན་སྐྱོངས། །གཏུམ་མོ་སྒྱུ་ལུས་
འོད་གསལ་རྨི་བར་འཕོ། །ཟབ་དོན་རྫོགས་ཆེན་ཀ་དག་ལྷུན་གྲུབ་
གནད། །རྩེ་གཅིག་སེམས་ཀྱིས་དབེན་པར་ཉམས་ལེན་ཚེ། །ཉམས་
81


49040100.tif
རྟོགས་རྩལ་བསྐྱེད་གེགས་སེལ་བསམ་དོན་སྩོལ། །ཁྱེད་ཐུགས་ཆོས་
སྐུའི་དགོངས་པ་འགགས་མེད་ལས། །སྣ་ཚོགས་གཟུགས་སྐུའི་རྣམ་
རོལ་མཐའ་ཡས་པ། །སྣ་ཚོགས་གདུལ་བྱའི་བློ་དང་སྐལ་བ་བཞིན། །
ཡང་ཡང་མཚན་དཔེའི་སྐུ་མཆོག་བསྟན་དུ་གསོལ། །རིང་ནས་་་་་་
མཁའ་མཉམ་འགྲོ་ཕྱིར་ཐུགས་བསྐྱེད་དེ། །ད་དུང་མཁའ་མཉམ་
སྡུག་བསྔལ་འགྲོས་བརྟེན་ན། །ཁྱེད་ཐུགས་ཆོས་སྐུའི་ཀློང་དུ་མ་་་་་
དགྱེས་པར། །བྱང་ཆུབ་སྤྱོད་པའི་དངོས་འབྲས་མངོན་མཛད་གསོལ།།
མགོན་ཁྱོད་རྟག་ཏུ་གཞན་ཕན་དགོངས་པ་ལ། །ཡང་དང་ཡང་དུ་
བསྐུལ་ལྟ་མི་འཚལ་ཡང་། །བདག་བློ་གདུང་བའི་ཤུགས་འདི་མ་་་་
བཟོད་པར། །གསོལ་བ་བཏབ་འདི་མངོན་སུམ་མཛད་དུ་གསོལ། །
ཅེས་སྐྱབས་མགོན་ཞབས་དཀར་རིན་པོ་ཆེའི་གཟུགས་སྐུ་ཆོས་་་་་་
དབྱིངས་སུ་བསྡུས་པ་ཐོས་ཚེ། རྗེ་དེ་ཉིད་ཀྱི་སློབ་བུ། མདོ་སྔགས་
རྒྱ་མཚོ་དང་། བསོད་ནམས་རྣམ་རྒྱལ་གཉིས་ཀྱིས་ཀྱང་བསྐུལ་ཏེ་
དཔལ་དགེ་མཆོག་སྤྲུལ་རིན་པོ་ཆེས་གསུངས་པའོ། །དགེའོ།།
དབུལ་གཏོར་ཆ་བཞིའི་ཡོ་བྱད་འདུ་བྱ་སྟེ། དང་པོ་བཤམས། ཨ་མྲྀ་ཏས་
བསང་། སྭཱ་བྷ་ཝས་སྦྱངས། སྟོང་པའི་ངང་ལས་ཐོད་པའི་སྣོད་་་་་
ཡངས་ཐིང་རྒྱ་ཆེ་པའི་ནང་དུ་གཏོར་མ་བདུད་རྩིའི་རྒྱ་མཚོ་ཆེན་་་་
པོར་གྱུར། ཨོཾ་ལྷ།། ལན་གསུམ། སམྦྷ་ར་སོགས་ཅི་ནུས་བརྗོད།
82


49040101.tif
ཨམྦྷ་སོགས། ཨོཾ་ལྷ།། མཆོད་སྦྱིན་གྱི་གཏོར་མ་རྒྱ་ཆེན་པོ་འདི་བླ་
མ་ཡི་དམ་ལོངས་སྤྱོད་རྫོགས་སྐུའི་ཞིང་ཁམས་ན་བཞུགས་པ་རྣམས་
ལ་འབུལ་ལོ། །བདག་གིས་བླ་མ་ལ་དད་ཅིང་གུས་པ་མ་བགྱིས་པ་
དང་། བླ་མའི་དཀོར་ལ་འབགས་པ་དང་ཐེག་པ་ཆེན་པོའི་ཆོས་་་་
སྤངས་པ་ལ་སོགས་པ་དམ་ཚིག་ཉམས་ཆགས་ཐམས་ཅད་བྱང་ཞིང་
དག་ནས་ལོངས་སྤྱོད་རྫོགས་པ་སྐུའི་ཞིང་ཁམས་སུ་འཚང་རྒྱ་བར་
གྱུར་ཅིག །
གཉིས་པ་བཤམས་བསང་སྦྱང་བྱ། སྟོང་པའི་ངང་ལས་པདྨའི་
སྣོད་ཡངས་ཤིང་རྒྱ་ཆེ་བའི་ནང་དུ་གཏོར་མ་བདུད་རྩིའི་རྒྱལ་མཚོ་
ཆེན་པོར་གྱུར། ཨོཾ་ཨཱ རྱ། ལན་གསུམ་དང་། སམ་བྷ་ར་སོགས་
དང་། ཨརྒྷ་སོགས་ནས། ཨོཾ་〉〉། མཆོད་སྦྱིན་གྱི་གཏོར་མ་རྒྱ་
ཆེན་པོ་རྒྱལ་བ་ཤཱཀྱ་ཐུབ་པ་འཁོར་ཉན་ཐོས་རང་རྒྱལ་སྤྲུའ་་པ་སྐུའི་
ཞིང་ཁམས་ན་བཞུགས་པ་རྣམས་ལ་འབུལ་ལོ། །བདག་གི་ཚེ་་་་་་
རབས་ཐོག་མ་མེད་པ་ནས་ཐ་མ་ད་ལྟ་ལ་ཐུག་གི་བར། སངས་རྒྱས་
ཀྱི་དཀོར། ཆོས་ཀྱི་དཀོར། དགེ་འདུན་གྱི་དཀོར། མར་མེའི་་་་་་
དཀོར་ལ་འབག་པ་ལ་སོགས་པ་དཀོར་དང་ཀླུད་ཐམས་ཅད་བྱང་
ཞིང་དག་ནས་སྤྲུལ་པ་སྐུའི་ཞིང་ཁམས་སུ་སངས་རྒྱས་པར་གྱུར་ཅིག།
གསུམ་པ་བཤམས་ལ་བསང་སྦྱང་བྱ། སྟོང་པའི་ངང་ལས་རིན་
83


49040102.tif
པོ་ཆེའི་སྣོད་ཡངས་ཤིང་རྒྱ་ཆེ་བའི་ནང་དུ་གཏོར་མ་བདུད་རྩིའི་རྒྱ་
མཚོ་ཆེན་པོར་གྱུར། ཨོ་ལྷ༔། ལན་གསུམ། ས་བྷ་ར་སོགས་དང་།
དེ་བཞིན་གཤེགས་པ་བཞིའི་མཚན་བརྗོད་ལ། ཨོཾ་ཨཱཪྴ། ལན་་་་་
བསུམ། མཆོད་སྦྱིན་གྱི་གཏོར་མ་རྒྱ་ཆེན་པོ་འདི་ཕ་མས་གཙོ་བྱས་
བའི་འགྲོ་བ་རིགས་དྲུག་གི་སེམས་ཅན་ཐམས་ཅད་ལ་བསྔོའོ། །
ལན་ཆགས་བྲལ་བུ་ལོན་སོད་ཞེ་འཁོན་བྱང་ནས་མྱུར་དུ་བླ་ན་མེད་
པ་ཡང་དག་པར་རྫོགས་པའི་བྱང་ཆུབ་རིན་པོ་ཆེ་ཐོབ་པར་གྱུར་་་་
ཅིག །
བཞི་པ་བཤམས་བྱིན་རླབས་གོང་ལྟར་ལ། ཨོཾ་ཨུཪྴ། ལན་་་་
གསུམ། མཆོད་སྦྱིན་གྱི་གཏོར་མ་རྒྱ་ཆེན་པོ་འདི་ཀླུའི་རྒྱལ་པོ་ལྦ་རུ་
ཎ་འཁོར་དང་བཅས་པ་རྣམས་ལ་འབུལ་ལོ། །འཛམ་བུའི་གླིང་དུ་
ཆར་ཆུ་དུས་སུ་འབེབས་པ་དང་། ལོ་ཕྱུགས་རྟག་ཏུ་ལེགས་པའི་་་་
ཕྲིན་ལས་མཛོད་ཅིག །ཀླུ་རྒྱལ་ཀུན་གྱི་རྗེར་གྱུར་པ། །མཐུ་སྟོབས་
རྫུ་འཕྲུལ་རྨད་དུ་བྱུང་། །ཀླུ་རྣམས་མ་ལུས་འདུལ་མཛད་པ། །ཝ་
རུ་ཎ་ལ་ཕྱག་འཚལ་བསྟོད། །ཅེས་བསྟོད་ལ་གཏོར་མ་འབུལ། ཆུ་
སྦྱིན་བཏང་བ་ནི། ཡི་དགས་ལ། འཕགས་པ་སྤྱན་རས་གཟིགས་
དབང་གི། །སོགས། བསིལ་བར་ཤོག །མ་ཎི་བརྒྱ་རྩ་བརྗོད་ལ་་་་་
གཤེགས། ཆོས་སྦྱིན་དང་བསྔོ་སྨོན་བྱའོ།།
84


49040103.tif
1ལུས་གྱིན་ཚོགས་་གཉིས་བུམ་བཟང་བཞུགས། ཕཊ། སངས་རྒྱས་ཆོས་
དང་ཚོགས་ཀྱི་མཆོག་རྣམས་ལ། །བྱང་ཆུབ་བར་དུ་བདག་ནི་་་་་་
སྐྱབས་སུ་མཆི། །བདག་ནས་སྦྱིན་སོགས་བགྱིས་པའི་བསོད་ནམས་
ཀྱིས། །འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག། ཕཊ། ལན་
གསུམ། ལུས་དང་དེ་བཞིན་ལོངས་སྤྱོད་དང་། །དུས་གསུམ་དགེ་
བ་ཐམས་ཅད་ཀྱང་། །སེམས་ཅན་ཀུན་གྱི་དོན་བསྒྲུབ་ཕྱིར། །
ཕངས་པ་མེད་པར་གཏོང་བར་བྱ། །ཐམས་ཅད་བཏང་བས་མྱ་་་་་
ངན་འདའ། །བདག་བློ་མྱ་ངན་འདས་པ་བསྒྲུབ། ཕཊ། ཕན་བདེ་
སེམས་ཅན་ཀུན་ལ་བསྔོ། །ཀུན་ཀྱང་སངས་རྒྱས་ཐོབ་པར་ཤོག །
སྡུག་བསྔལ་མ་ལུས་བདག་ལ་འདུས། །འགྲོ་ཀུན་སྡུག་བསྔལ་ལས་
གྲོལ་ཤོག །ཕཊ། དེ་ནི་བསོད་ནམས་ཚོགས་བསགས་སོ། །དེ་ནས་
ཡེ་ཤེས་ཚོགས་བསགས་ནི། ཕཊ། གང་ཚེ་དངོས་དང་དངོས་མེད་
དག །བློ་ཡི་མདུན་ན་མི་གནས་པ། །དེ་ཚེ་རྣམ་པ་གཞན་མེད་པས། །
དམིགས་པ་མེད་པར་རབ་ཏུ་ཞི། །སྤྲོས་པ་མེད་པ་སྟོང་པའི་་་་་་
དབྱིངས། །ཤེས་རབ་ཕ་རོལ་ཕྱིན་པའོ། །དུས་གསུམ་རྟོག་པ་་་་་་
དབྱིངས་སུ་དག །འདི་ལ་བསལ་བྱ་ཅི་ཡང་མེད། །བཞག་པར་བྱ་
བ་ཅུང་ཟད་མེད། །ཡང་དག་ཉིད་ལ་ཡང་དག་བལྟ། །ཡང་དག་
མཐོང་ན་རྣམ་པར་གྲོལ། །ཕཊ། རྗེས་ལ་བསྔོ་བ་སྨོན་ལམ་ནི།
85


49040104.tif
དགེ་བ་འདི་ཡི་སྐྱེ་བོ་ཀུན། །བསོན་ནམས་ཡེ་ཤེས་ཚོགས་རྫོགས་་་་
ཤིང་། །བསོད་ནམས་ཡེ་ཤེས་ལས་བྱུང་བའི། །དམ་པ་སྐུ་གཉིས་
ཐོབ་པར་ཤོག །དེ་བཞིན་ནམ་མཁའི་མཐས་གཏུགས་པའི། །
སེམས་ཅན་ཁམས་ལ་རྣམ་ཀུན་ཏུ། །ཐམས་ཅད་མྱ་ངན་འདས་་་་་
བར་དུ། །བདག་ནི་ཉེར་འཚོའི་རྒྱུར་ཡང་ཤོག །ན་མོ་ཚོགས་ཀྱི་་་་
ལམ་དང་སྦྱོར་བའི་ལམ། །མཐོང་བའི་ལམ་དང་བསྒོམ་པའི་ལམ། །
བླ་ན་མེད་པ་ཁྱད་པར་ལམ། །བར་ཆད་མེད་པའི་ལམ་བགྲོད་ནས།།
མ་ཡུམ་ཆེན་གོ་འཕང་ཐོབ་པར་ཤོག །དཔལ་སྤྲུལ་པས་སོ།།
1བྱང་ཆུབ་སེམས་དང་ལྡན་པའི་སྐྱེས་བུ་ཡིས། །ཐུགས་བསྐྱེད་
དམ་བཅའ་མི་ཉམས་བསྟན་འགྲོའི་དོན། །སྐལ་མེད་ཐར་པའི་ས་
བོན་འདེབས་པ་ལ། །དམ་ཅན་རྒྱ་མཚོས་རུ་ང་ཕྲག་དོག་སྤོངས། །
ཤིན ཏུ་གདུལ་དཀའ་ལས་འབྲེལ་མེད་པའི་རིགས། །བཀའ་སྲུང་
དྲེགས་པའི་ཟ་ཁ་ཟུག་པ་ལ། །ཕྱི་ཚུལ་འཇམ་པོས་འབྲེལ་བ་བཞག་
ནའང་། །བཀའ་སྡོད་ཕོ་ཉའི་ཚོགས་ཀྱི་ཟ་ངུ་གྱིས། །བསྟན་འཛིན་
སྐྱེས་བུའི་སྐུ་ཚེ་བརྟན་པ་དང་། །རྒྱལ་བསྟན་དར་རྒྱས་འགྲོ་བའི་
བདེ་སྐྱིད་འཕེལ། །དམག་ཇག་ཆོམ་པོའི་ལས་ངན་རྒྱུན་ཆད་ནས། །
བསམ་དོན་ལྷུན་གྱིས་གྲུབ་པའི་ཕྲིན་ལས་མཛོད། །འདི་མཚམས་སྤྲུལ་་་་་
རིན་པོ་ཆེ་མགོ་ལོག་ཏུ་ཕེབས་སྐབས་དཔལ་སྤྲུལ་པས་སོ།།
86


49040105.tif
1སྒྲོལ་མའི་མཎྜལ་བཞི་ཆོག་བསྡུས་པ་བྱེད་པར་འདོད་པས།
ཐོག་མར་སེམས་བསྐྱེད་ཆོ་ག་བཞིན་དཀོན་མཆོག་སྤྱིའི་མཎྜལ་་་་་་
འབུལ་བའི་རིམ་པ་སྔོན་དུ་ལེགས་པར་བཏང་ནས། དེ་ནས། ཨོཾ་
པོ་ཊ་ལ་ཡི་སོགས། ལྷ་དང་ལྷ་མིན་སོགས་ནས་བསྟོད་ཅེས་པའི་་་་
བར་ཀུན་བྱ། རྗེ་བཙུན་འཕགས་མ་སོགས་ཡན་ལག་བདུན་པ་་་་་་
འདོན། རྗེ་བཙུན་འཕགས་མ་སྒྲོལ་མའི་ལྷ་ཚོསས་སངས་རྒྱས་དང་
བྱང་ཆུབ་སེམས་དཔའ་རྣམས་ལ་སྣོད་བཅུད་ཀྱི་རྒུད་པ་ཞི་བའི་ཕྱིར་
མཎྜལ་དང་པོ་འབུལ་བར་ཞུ། འཇིག་རྟེན་བདེ་ཞིང་ལོ་ལེགས་་་་་་
སོགས་ནས་ཀུན་འགྲུབ་ཤོག །ཕྱག་འཚལ་བསྟོད་པ་ཉེར་གཅིག་་་་
ཚར་གཉིས། ཁྱེད་ལ་བསྟོད་ཅིང་སོགས། རྩ་སྔགས་༡༠༠ །རྗེ་་་་
བཙུན་བཅོམ་ལྡན་འདས་མ་སོགས་འདོད་གསོལ་འདོན།
༈དེ་ནས་ཡང་སྔར་ལྟར་པོ་ཊ་ལ་ཡི་སོགས། རྗེ་བཙུན་་་་་་
འཕགས་མ་སྒྲོལ་མ་སོགས། རྗེ་བཙུན་འཕགས་མ་སྒྲོལ་མའི་སོགས།
སྣོད་བཅུད་ཀྱི་དཔལ་འབྱོར་མཐའ་དག་རྒྱས་པའི་མཎྜལ་གཉིས་པ་
འབུལ་བར་ཞུ། འཇིག་རྟེན་བདེ་ཞིང་སོགས། ཕྱག་བཅས་བསྟོད་
པ་ཉེར་གཅིག་ཚར་གསུམ། ཁྱེད་ལ་བསྟོད་ཅིང་སོགས། རྩ་
སྔགས།༢༥༠ །བཅོམ་ལྡན་འདས་མ་སོགས། ཡང་ན་རྩ་སྔགས་་་་་་
མཐར་མངྒ་ལཾ་ཤྲཱི་སོགས་བཏགས་པ་ཚར་བདུན། ཕྱག་འཚལ་ཟླ་
87


49040106.tif
བའི་དུམ་བུའི་སོགས་ཤྭ་ལོ་ཀ་གཉིས་ཚར་བདུན། པོ་ཊ་ལ་ཡི་་་་་་
སོགས། ཇེ་བཙུན་འཕགས་མ་སོགས། རྗེ་བཙུན་འཕགས་མ་སྒྲོལ་
མའི་སོགས། ཕན་བདེའི་འབྱུང་གནས་རྒྱལ་བའི་བསྟན་པ་རིན་པོ་
དར་ཞིང་རྒྱས་པའི་ཕྱིར་མཎྜལ་གསུམ་པ་འབུལ་བར་ཞུ། ཕན་བདེ་
འབྱུང་བའི་སོགས། གྱུར་ཅིག །བསྟོད་པ་ཉེར་གཅིག་ཕྱག་བཅས་
ཚར་བདུན། ཁྱེད་ལ་བསྟོད་ཅིང་སོགས། ལྷ་མོ་ལ་གུས་སོགས། རྩ་
སྔགས་༣༥༠། རྗེ་བཙུན་བཅོམ་ལྡན་འདས་མ་སོགས་འདོད་གསོལ།
དེ་ནས་སྤྱོད་འཇུག་བསྔོ་ལེ་སོགས་དཀྱུས་བཞིན་ནོ།།
༈དབུས་སུ་མཚོན་ཆའི་འཇིགས་པ་ལས། །སྐྱོབས་པའི་སྒྲོལ་མ་
སྐུ་མདོག་མཐིང་། །ཕྱག་གཡས་མཆོད་སྦྱིན་ཕྱག་རྒྱ་མཛད། །
གཡོན་པས་སྐྱབས་སྦྱིན་ཨུཏྤ་ལར། །གནས་པའི་རལ་གྲི་འོད་འབར་
བསྣམས། །སོགས། སེང་ལྡེང་ནགས་ཀྱི་སྒྲོལ་མ་ལྗང་མོ་གཡོན་་་་་་
ཨུཏྤལ་བསྣམས། །དགེའོ།། །།
88


49040107.tif
༄། །གསུར་མཆོད་ཉེར་མཁོ་ཉྫི་དང་དམིགས་
བསལ་བ་ལེ་ཚན་གྱི་སྐོར་བཞུགས་སོ།།
གསུར་མཆོད་བདུད་ཇིའི་ཆར་འབེབས་ཞེས་བྱ་བ་བཞུགས།
ཨོཾ་ལྷཪྴ། བསྲེག་བྱེད་མེའི་དཀྱིལ་འཁོར་རྣམ་པར་དག་པའི་
འོད་སྣང་དང་འདྲེས་པའི་དུ་བ་ཡེ་ཤེས་ཀྱི་བདུད་རྩིའི་སྤྲིན་ཆེན་པོ།
རྒྱལ་བ་དགྱེས་པའི་མཆོད་སྤྲིན། འགྲོ་དྲུག་ཚིམ་པའི་ལོངས་སྤྱོད།
བྱང་ཆུབ་སེམས་དཔའ་ཀུན་ཏུ་བཟང་པོའི་རྣམ་འཕྲུལ་དང་ནམ་
མཁའ་མཛོད་ཀྱི་ཡོ་བྱད་ལས་བྱུང་བ། རྒྱལ་བ་སྲས་དང་བཅས་་་་་
པའི་བདེན་པའི་ཚིག་དང་ཏིང་ངེ་འཛིན་གྱི་རྣམ་པར་ཐར་པ་བསམ་
གྱིས་མི་ཁྱབ་པས་བྱིན་གྱིས་བརླབས་ཤིང་ཕུན་སུམ་ཚོགས་པ་ཟད་མི་
ཤེས་པའི་རང་བཞིན་དུ་གྱུར་ཅིག །ན་མ སརྦ་ཏ་ཐཱ་ག་ཏ་བྷྱོ་སོགས་
ཀྱིས་བྱིན་གྱིས་བརླབ། ན་མོ། རྒྱལ་བ་རྣམས་ཀྱི་ཐུགས་རྗེས་བསླུ་བ་མེད།།
བསོད་ནམས་ཞིང་དུ་རྫུ་འཕྲུལ་སྟོབས་ཀྱིས་བྱོན། །སེམས་དཔའ་
མཆོག་རྣམས་གཞན་དོན་རྟག་ཏུ་དགོངས། །ཡིད་ཀྱི་ཤུགས་ལྟར་
འདིར་ནི་གཤེགས་མཛད་ནས། །སྲས་བཅས་རྒྱལ་བ་རྣམས་ཀྱི་་་་་་
བདེན་སྟོབས་ཀྱིས། །ལན་ཆགས་སྙིང་རྗེའི་འགྲོན་རྣམས་མཆིས་་་་
89


49040108.tif
གྱུར་ཅིག །བཛྲ་ས་མ་ཡ་ཛ རྨ་ཨཱ ༔། སངས་རྒྱས་སྐུ་གསུམ་གྱི་
ལྷ་ཚོགས་སྙིང་རྗེ་ཆེན་པོའི་རྒྱུ་ལས་འཁྲུངས་པ། སྨོན་ལམ་རྣམ་་་་་
པར་དག་པ་ལ་མངའ་མཛད་པ། ཉིན་མཚན་དུས་དྲུག་ཏུ་ཐུགས་
རྗེས་སེམས་ཅན་ལ་གཟིགས་ཤིང་རྟག་ཏུ་ཕན་པ་འབའ་ཞིག་་་་་་
དགོངས་པ། ཞི་ཁྲོ་ཕྲ་མེན་ལ་སོགས་སྐུའི་རྣམ་འཕྲུལ། ཟབ་དང་
རྒྱ་ཆེ་བ་གསུང་གི་རྣམ་འཕྲུལ། མངོན་ཤེས་བསམ་གྱིས་མི་ཁྱབ་པ་
ཐུགས་ཀྱི་རྣམ་འཕྲུལ་ལ་རོལ་པ་ཁྱེད་རྣམས་ལ་ཐོགས་མེད་ཀྱི་་་་་་
གཟིགས་པ་མངའ། ཐབས་མཁས་ཀྱི་མཛད་པ་བསམ་གྱིས་མི་ཁྱབ་
པ་ལགས་པས། གསུར་མཆོད་ཡེ་ཤེས་ཀྱི་བདུད་ཇིར་དགྱེས་ཤིང་
བཞེས་ནས་ཚོགས་གཉིས་ཀྱི་སྟོབས་ཀྱིས་བྱིན་གྱིས་བརླབས་པར་་་་
མཛད་དུ་གསོལ། ཨོཾ་ལྷ༔། བྱང་ཆུབ་སེམས་དཔའ་སེམས་དཔའ་
ཆེན་པོ། རྒྱལ་བ་རྣམས་ཅིཀྱི་གདུང་འཚོབ་པ། སེམས་ཅན་རྣམས་ཀྱི་
མགོན་མཛད་པ། གྲངས་མེད་ཀྱི་ཞིང་དུ་སྤྲུལ་པས་རོལ་པ མངོན་
ཤེས་དང་ཡེ་ཤེས་ཚད་མེད་པ་ལ་དབང་བ་རྣམས་ཀྱང་། གསུར་་་་
མཆོད་བདུད་ཇིའི་རང་བཞིན་འདི་ཉིད་ཀྱི་མཐུས་བདག་དང་་་་་་
སེམས་ཅན་ཐམས་ཅད་ཀྱི་དོན་དུ་བཞེས་ལ། འཇམ་དཔལ་་་་་་
དབྱངས་ཀྱི་མཁྱེན་པ། ཕྱག་ན་རྡོ་རྗེའི་ནུས་སྟོབས། སྤྱན་རས་་་་་་
གཟིགས་ཀྱི་སྙིང་རྗེ། ཀུན་ཏུ་བཟང་པོའི་སྤྱོད་པ། ནམ་མཁའ་་་་་་
90


49040109.tif
མཛོད་ཀྱི་ལོངས་སྤྱོད། བྱམས་པ་མགོན་པོའི་རྣམ་ཐར། རྒྱལ་སྲས་
རྣམས་ཀྱི་ཐུགས་བསྐྱེད་ངོ་མཚར་བླ་ན་མེད་པ་སྲིད་ཞིའི་ཁམས་ན་
མཚུངས་པ་མེད་པའི་བདེན་པ་དང་། བདེན་པའི་ཚིག་དེས་བདག་
གི་མཆོད་སྦྱིན་བཟང་ཞིང་འབྱོར་པ་ཁྱབ་ཆེ་བས་ཁམས་བསུམ་་་་་་
རིགས་དྲུག་གི་སེམས་ཅན་ཚིམ་པར་བྱེད་ནུས་པར་བྱིན་གྱིས་བརླབ་
ཏུ་གསོལ། ཨོཾ་ལྷ༔། ཉན་ཐོས་དང་རང་རྒྱལ། དགྲ་བཅོམ་པ་་་་
ཟག་པ་ཟད་པ། བྱ་བ་བྱས་པ། ཁུར་བོར་བ། གསོག་འཇོག་་་་་་
སྤངས་བ། སྲིད་པ་ལས་འདས་པའི་ཡེ་ཤེས་བརྙེས་པ་རྣམས་ཀྱང་
བདག་གི་བསམ་པ་རྣམ་པར་དག་པས་སྦྱར་བའི་གསུར་མཆོད་ཡེ་
ཤེས་ཀྱི་བདུད་ཇི་འདིས་བསོད་སྙོམ་ཀྱི་བྱ་བ་མཛད་ནས། བདག་
གི་ཡོན་བསྔོ་བ་མ་སེམས་ཅན་ཐམས་ཅད་ཀྱི་དོན་དུ་མཛད་དུ་གསོལ།
ཨོཾ་ཨཱ །། གསང་སྔགས་དང་རིགས་སྔགས་གཟུངས་སྔགས་ཀྱི་་་་་་
དཀྱིལ་འཁོར་བསམ་གྱིས་མི་ཁྱབ་པའི་གཙོ་བོ་དང་གཙོ་མོ། འཁོར་
དང་སྤྲུལ་པ་བཀའ་ཉན་དང་། མགྲོན་ཐབས་ཀྱི་ལྷ་ཚོགས་གྲངས་
མེད་པ་རྣམས་དང་། དེ་དག་གིས་རྗེས་སུ་བཟུང་བའི་རིག་པ་་་་་་
འཛིན་པར་འདོད་པ་དང་། གཟུགས་དང་གཟུགས་ལས་འདས་་་་
པའི་ཡེ་ཤེས་སྒྱུ་མའི་སྐུ་ཅན་ནམ་མཁའ་ལ་སྤྱོད་པ་རྣམས་ཀྱང་རྫུ་
འཕྲུལ་དང་སྙིང་རྗེའི་སྟོབས་ཀྱིས་གསུར་མཆོད་བདུད་རྩིའི་རང་་་་
9།


49040110.tif
བཞིན་འདི་ཚོགས་ཀྱི་འཁོར་ལོར་བཞེས་ལ་བདག་གི་དམ་ཚིག་་་་་་
ཉམས་ཆགས་ཐམས་ཅད་དག་ནས་སྔགས་དང་ཏིང་ངེ་འཛིན་གྱི་
མཐུ་ཐོགས་པ་མེད་པ་བསྐྱེད་དུ་གསོལ། ཨོ་གོརྡུ། སྲིད་པ་འདི་ན་
ཆེ་ཞིང་བཙན་པའི་ལྷ་དང་ཀླུ་དང་ས་བདག་དང་སྲིན་པོ་ལ་སོགས་
རང་རང་གི་སྡེ་ཚན་ལས་ཁྱད་པར་དུ་འཕགས་པའི་སྟོབས་དང་།
ལུས་དང་ལོངས་སྤྱོད་ལ་དབང་བ། གཙོ་བོ་གཙོ་བོར་སྨོས་ཤིང་་་་་
གཙོ་བོར་བཀུར་བ་ཇི་སྙེད་པ་རྣམས་དང་། དེ་དག་གི་སྡེ་དང་་་་་་
འཁོར་དུ་གཏོགས་པའི་འབྱུང་པོ་ཆེ་ཕྲ་ཐམས་ཅད་ལ་གསུར་མཆོད་
ཡེ་ཤེས་ཀྱི་བདུད་ཇི་འདི་རང་རང་གང་ལ་གང་དགོས་ཅི་ལ་ཅི་་་་་་
འདོད་ཀྱི་ཡོ་བྱད་དུ་རྒྱལ་བ་སྲས་དང་བཅས་པའི་བདེན་ཚིག་གིས་
བྱིན་གྱིས་བརླབས་ནས་འབུལ་གྱི་དེ་དེ་བཞིན་དུ་བཞེས་ལ་རྒྱལ་བ་
ཐུགས་རྗེའི་བདག་ཉིད་དེས་བྱང་ཆུབ་ཀྱི་སེམས། འདོད་དགུའི་་་་
བང་མཛོད། འགྲོ་བ་ལྷ་དང་བཅས་པའི་བགོ་སྐལ་དུ་བཞག་པ་་་་་
འདི་ལ་ཐུགས་མཉེས་པར་མཛད་དུ་གསོལ། ཨོ་ཨཱ ཪྴ། འགྲོ་བ་་་་
རིགས་དྲུག་གི་སེམས་ཅན་བདག་ཏུ་འཛིན་པའི་རང་བཞིན་ལ་ཞེན་
ཅིང་། བདག་གིར་འཛིན་པ་ལ་གདུང་བ་སྐྱེ་བ། ཡང་དང་ཡང་དུ་
སྲིད་པར་སྐྱེ་བའི་ཆོས་ཅན། བདག་ལ་ཆགས། གཞན་ལ་སྡང་།
གཉིས་སུ་རྨོང་པའི་རང་བཞིན་སྣང་བ་རགས་པ་ལ་ཞེན་ཅིང་།
9་2


49040111.tif
གདོས་བཅས་ཀྱི་ལུས་ཀྱི་བཅིངས་པ་རྣམས་སྐད་ཅིག་གིས་འདུ་མི་
ནུས་ཤིང་ཕྲ་མོའི་ཟས་ཀྱིས་ཚིམ་པར་མི་འགྱུར་ནའང་། བདག་གི་
སྙིང་རྗེ་ཆེན་པོའི་སྟོབས་ཀྱིས་ཁམས་གསུམ་གྱི་སེམས་ཅན་ཐམས་
ཅད་མདུན་ན་གནས་པ་བཞིན་དུ་བསམ་ནས། གསུར་མཆོད་་་་་་
བདུན་ཇིའི་མཆོད་སྦྱིན་འདིས་མགྲོན་དུ་བགྱིད་ན་བདག་གི་སྦྱིན་
པའི་ཕ་རོལ་ཏུ་ཕྱིན་པ་ཡོངས་སུ་རྫོགས་ཤིང་། མ་སེམས་ཅན་་་་་་
ཐམས་ཅད་རང་རང་སོ་སོའི་ལས་སྣང་སྡུག་བསྔལ་དང་བྲལ་ནས་
དགའ་བ་ཆེན་པོའི་ཡུལ་དུ་གྱུར་ཅིག །ཨོཾ་ལྷ༔། གཞན་ཡང་སྦྱིན་
པ་བླ་ན་མེད་པའི་ཡུལ་དུ་གྱུར་པ། བྱང་ཆུབ་སེམས་དཔའ་རྣམས་
ཀྱི་བསོད་ནམས་ཀྱི་ཞིང་། སྙིང་རྗེའི་ཡུལ། བཟོད་པའི་རྟེན།
བརྩོན་འགྲུས་ཀྱི་གྲོགས། འཇིག་རྟེན་མི་ཡུལ་གྱི་བཀྲེན་པ། སློང་མོ་
ལ་རྒྱུ་བ། སྒོ་ནས་སྒོ་ཉུལ་ཞིང་། རྟག་ཏུ་གཞན་ལ་རེ་བ། སློང་་་་་
མོས་འཚོ་ཞིང་སློང་མོ་ལ་བརྟེན་པ། དམན་པའི་ལུས་ཅན་དེ་དག་
ཀུན་ཀྱང་མཆོད་སྦྱིན་གྱི་ཡུལ་དུ་བྱས་ནས་སྙིང་རྗེའི་བློས་བཟུང་བ་
ལགས་ན་གསུར་མཆོད་བདུད་རྩིའི་རང་བཞིན་འདིས་དེ་དག་ལ་
ཁྱབ་སྟེ། བཀྲེས་པ་ལ་ཟས། འཁྱགས་པ་ལ་གོས། རང་རང་གི་་་་་
འདོད་པའི་ལོངས་སྤྱོད་ལྟར་འགྱུར་བར་རྒྱལ་བ་སྲས་བཅས་ཀྱི་བྱིན་
གྱིས་བརླབས་ནས། བདག་ལ་སེར་སྣས་ཟས་ནོར་མི་སྟེར་བའི་རྩ་
93


49040112.tif
ལྷུང་མི་འབྱུང་བར་གྱུར་ཅིག །ཨོཾ་ཚི〉། གཞན་ཡང་གསོན་དང་
གཤིན་གྱི་ཡུལ་ན། གྲལ་གྱི་མཐའ་ལ་འདུག་པ། ཟས་ཀྱི་ལྷག་མ་་་་
དབང་བ། སྐོམ་གྱི་སྙིགས་ལ་བཏུང་བ།༔ སྔོན་གྱི་སྦྱིན་འབྲས་ཉུང་བ།
ད་ལྟ་གཏོང་ཕོད་ཆུང་བ། ལུས་ཀྱི་མདངས་ཞན་པ། གོས་ཀྱི་་་་་་
བཇིད་ཉམས་པ། དབུལ་ཞིང་ཕོངས་པའི་སེམས་ཅན་ཐམས་ཅད་
གསུར་མཆོད་ཡེ་ཤེས་ཀྱི་བདུད་རྩི་འདིས་ངོམས་ཤིང་ཚིམ་ནས་་་་་་
བཀྲེས་སྐོམ་ཉམ་ཆུང་གི་སྡུག་བསྔལ་རང་སར་ཞི་སྟེ་རང་སྡེ་ཁས་་་་
དྲག་དང་སྐལ་བ་མཉམ་ནས་དམ་པའི་ཆོས་ལ་སྤྱོད་པར་གྱུར་ཅིག
ཨོཾ་ཨཱ ཪྴ། གཞན་ཡང་སྙིགས་དུས་ཀྱི་རྒུད་པས་གདུང་བའི་བཙུན་
གཟུགས་ཁྲིམས་ཀྱང་འཇིགས་སྐྱོབས་དང་ལེགས་སྨོན་ལ་བརྟེན་པ།
རྟགས་ཀྱང་དམར་སེར་ཧྲུལ་ཐག་ཆད་པ། ཟས་ཀྱང་དགེ་འདུན་གྱི་
དཀོར་ལ་རེ་བ། མདོག་ཀྱང་སྔོ་ནག་དང་སྐྱ་སེར་དུ་འདུག་པ།
རང་ཟས་ཀྱིས་ཚིམ་དཀའ་བ། གཞན་ཟས་ལ་རེ་ཆེ་བ། ལྷ་ཟས་ཀྱི་
གཏོར་མ་ལེན་པ། མི་ཟས་ཀྱི་སློང་མོ་བྱེད་པ། གྲལ་ཟས་ཀྱི་སྐལ་བ་
དབང་བ། དད་ཟས་ཀྱི་འབུལ་བ་ལེན་པ། སྤྲང་ཟས་ཀྱི་ལྷས་རོལ་
སྡུད་པ། ཟས་ཟ་སར་ལག་པ་འཛེད་པ། སྐོམ་སྐོལ་སར་ཕོར་བུ་་་་
འདེགས་པ། ཤ་མཐོང་ན་མཆིལ་མ་མིད་པ། ཟས་སྣ་དགུ་ཡོད་་་་་
ཀྱང་སྐྱོབས་པར་དཀའ་བ། ཤ་མུག་ཤ་ཡིན་ཀྱང་རིན་གྱིས་་ཉོ་བ།
9་།


49040113.tif
ཤ་དང་མར་གཉིས་མཉམ་བཀྱགས་བྱེད་པ། སྐུ་གསུང་ཐུགས་རྟེན་
མ་ཁྲེབ་དང་བཇེ་བ། གོད་རོ་ལ་བྱ་རྒོད་ལྟར་འདུ་བ། གོད་ཤ་ལ་
གསེར་དངུལ་ལྟར་ཉོ་བ། དབྱར་ཇ་སློང་བ། སྟོན་མར་སློང་བ།
དགུན་ནས་སློང་བ། མ་བོས་ཀྱང་འོང་བ། མི་དགོས་ཀྱང་སྙོགས་པ།
མ་བྱིན་ན་ཁྲོ་བ། མ་བལྟས་ན་རྐུ་བ། གཅིག་བྱིན་ན་གཉིས་སློང་བ།
ཡང་བྱིན་ན་ཡང་སློང་བ། རྒྱུན་དུ་བདག་ཅག་ལ་རེ་བ་དེ་ལྟ་བུ་་་་་
སྔར་ཤི་བ། ད་ལྟ་ཡོད་པ། ཕྱིས་འབྱུང་བ་ཐམས་ཅད་གསུར་་་་་་
མཆོད་ཡེ་ཤེས་ཀྱི་བདུད་ཇི་འདིས་ངོམ་ཤིང་ཚིམ་ནས་ལྟོག་སྣང་་་་་
བཀྲེས་སྣང་ཐམས་ཅད་དང་བྲལ་ཏེ། རང་ཟས་ཁབ་རྩེ་ཙམ་གྱིས་
ཚིམ་སླ། གཞན་ཟས་རི་བོ་ཙམ་ལའང་གདུང་བ་མི་སྐྱེད་པར།
བཞིན་སྣུམ་གྱི་ལེ། ལྟོ་སྒྲེགས་པ་ཆིལ་ལེ། བག་དྲོ་ཕལ་ལེ། དུས་་་་
རྟག་ཏུ་ཆོས་སྤྱོད་དང་སྒྲིབ་སྦྱོང་ལ་བརྩོན་ནས། དད་པ་དང་་་་་་
འདུན་བའི་ཡུལ་དུ་གྱུར་ཅིག །ཨོཾ་གོརྡུ། གཞན་ཡང་ཟས་སློང་མོ་
ལ་བརྟེན་པ། གོས་ཕྱག་དར་ལ་རེ་བ། གཞན་གྱི་སྒོ་ཉུལ་བ།
བཞིན་ཐལ་མདོག་ལྟར་འདུག་པ། སྐད་རྙོལ་རྙོལ་ལྟར་འབོད་པ།
ལག་པ་དང་ཕོར་པ་བཟེད་པ། དབྱུག་པ་དང་ཁུག་སྟོང་ཐོག་པ།
ངོ་ཤེས་ཀྱི་མིང་ནས་འབོད་པ། ངོ་མི་ཤེས་པ་ལ་ངོ་བསྟོད་བྱེད་པ།
དབྱར་གསུམ་སྐྱུར་ལ་རེ་བས་སྣོད་ངོ་དང་བགྲུ་བཤལ་སློང་བ།
95


49040114.tif
སྟོན་གསུམ་འབྲུ་ལ་རེ་བས་ཕྱར་སྙིགས་དང་ལྟེ་ཕྱས་སློང་བ།
དཔྱིད་གསུམ་མར་ལ་རེ་བས་བཙག་སྙིགས་དང་སྐོག་རོག་རྩོད་པ།
དགུན་གསུམ་ཤ་ལ་རེ་བས་རུས་བཏོགས་དང་ཁུ་སྙིགས་སློང་བ།
ཡང་ནས་ཡང་དུ་སློང་བ། ད་ནངས་བྱིན་ན་དོ་དགོང་འོང་བ དེ་
རིང་བྱིན་ན་སང་ཉིན་འོང་བ། མི་འོང་ཁ་ལ་བཏགས་པ། འོང་རྒྱུ་
རྒྱུན་ཆད་མེད་པ། མནའ་ཟན་ལྟར་ཟ་བ། ལྐུག་ཆོས་ལྟར་འདོན་པ།
བརྡུང་ཀྱང་ལན་མེད་པ། ངག་འཇམ་འཇམ་ལྟར་སྨྲ་བ། གཏིང་ན་
གདུག་རྩུབ་པ། བྱིན་ན་ཚིམ་དུས་མེད་པ། མ་བྱིན་ན་ཞེ་སྡང་ལང་
བ། རྟག་ཏུ་གཞན་ལ་རེ་བའི་སྤྲང་པོ། སྤྲང་མོ། ཞ་བོ། ལོང་བ།
འོན་པ་ཐམས་ཅད་གསུར་མཆོད་ཡེ་ཤེས་ཀྱི་བདུད་རྩི་འདིས་ངོམས་
ཤིང་ཚིམ་ནས་བཀྲེས་པ་ཞི། སྐོམ་པ་སེལ ལོང་བས་མཐོང་།
འོན་པས་ཐོས། ཞ་བོ་འགྲོ། བདེ་སྐྱིད་ཕུན་སུམ་ཚོགས་ཤིང་རྟཡོ་
ཏུ་ཆོས་ལ་སྤྱོད་པར་གྱུར་ཅིག །ཨོཾ་ཨཱ ༔། དེ་ལྟར་གསོན་གྱི་དུས་
སུ་རང་ཟས་མེད་པས་སྤྲང་ཟས་དང་དཀོར་ཟས་ཀྱི་ལུས་པོ་མ་སྐྱོབ་
པར་ཟ་སྙམ། ལོན་སྙམ། རྙེད་སྙམ་ཀྱི་ངང་ལ། ལྟོག་གྲི་དང་་་་་་
འཁྱགས་གྲིར་ཤི་བ། ཆོས་ཀྱི་སྒྲ་ཙམ་མ་ཐོས་པའམ། ཐོས་ཀྱང་བླ་
མ་དང་དགེ་འདུན་ལ་མཉམ་འགྲོགས་ཀྱི་དབང་གིས་དད་པ་སྤུ་ཙམ་
མེད་པས། ཆོས་ཀྱི་ཕན་མ་ཐོགས་པར་སྲིད་པ་བར་མ་དོའམ། ཡི་
96


49040115.tif
དྭགས་སྡེ་ཚན་གཉིས་གང་རུང་དུ་སྐྱེས་པ། འཁྲུལ་སྣང་དུ་མ་ལ་་་་
སྤྱོད་པ། ཉིན་མཚན་གོ་ལོག་ཏུ་ཤར་བ། འཁྱགས་ལྟོག་སྐོམ་གསུམ་
གྱིས་གདུང་བ། བཀྲེས་སྣང་དང་ཟས་སྣང་རྒྱུན་ཆད་མེད་པ། རྟག་
ཏུ་སྒོ་དང་ཁྱིམ་ཉུལ་ཞིང་། ཟས་སྐོམ་དང་འབྱོར་བ་མཐོང་ཡང་་་་
ལོངས་སྤྱོད་རྒྱུ་མེད་པ། འཇིགས་སྐྲག་དང་ཞེ་སྡང་གིས་མནར་བ།
ཤི་མིག་གསོན་ལ་བལྟ་བ། ཤི་ལག་གསོན་ལ་གཟེད་པ། ཤི་སེམས་
གསོན་ལ་ཆགས་པ། དུང་སྐད་ལ་རྒྱུག་པ། བགོས་གྲལ་དུ་འཚོགས་
པ། བཟའ་བཏུང་ལ་རེ་བ། བགོས་བྱེད་སར་སོང་ཀྱང་སྐལ་བ་་་་་
མེད་པ། ལག་པ་བཟེད་ཀྱང་གཞན་གྱིས་མི་མཐོང་ མ་མཐོང་ཙ་
ན་ཞེ་སྡང་ལང་བ། ཡུལ་མུན་རུབ་ལྟར་སྣང་བ། ལུས་གྲིབ་མ་ལྟར་
འདུག་པ། ཁ་ཆར་དང་བུ་ཡུག་གི་གདུང་བ། སྔོ་ལ་གནག་་པ། སྐྱ་
ལ་སྐེམ་པ། སེར་ལ་བཙའ་བ། བཞིན་མི་སྡུག་པ། སྐད་ཕན་པ།
ཟས་ལ་རེ་བ། སྐོམ་ལ་གདུང་བ། ཇ་ལོ་ངན་སྙིགས་ལ་འདུ་བ།
སྣབ་དང་ཁ་ལུད་ལེན་པ། གསུར་དང་གཏོར་མ་ལ་གདུང་བ་་་་་་
ཐམས་ཅད་གསུར་མཆོད་ཡེ་ཤེས་ཀྱི་བདུད་རྩི་མཁོ་དགུ་ལོངས་སྤྱོད་
ཀྱི་གཏེར་དུ་གྱུར་པ་འདིས་ངོམས་ཤིང་ཚིམ་ནས་ཟས་སྐོམ་གྱི་ཞེན་
པ་དང་བྲལ། རེ་ཞིང་ཆགས་པ་མེད་པར་ལྷ་དང་བླ་མ་རྗེས་སུ་དྲན་
ནས། དད་པ་དང་གསོལ་འདེབས་ཡང་དག་པ་ལ་བརྟེན་ཏེ་མྱུར་
97


49040116.tif
དུ་དག་པའི་ཞིང་ཁམས་སུ་བགྲོད་ནུས་པར་གྱུར་ཅིག །དེ་ལྟར་མ་
གྱུར་གྱི་བར་དུའང་ཁྱེད་གཤིན་གྲལ་ན་མང་བ་ཡིན། ངེད་གསོན་
གྲལ་ན་དཀོན་པ་ཡིན་པས། གཤིན་གསོན་ལ་མ་གདུང་། གསོན་
ལ་རེ་མ་ཆེ། ཤུལ་དུ་ཆགས་ཞེན་མ་བྱེད། ཟས་སྣུམ་སྣུམ་གྱི་བཅུད་
ལ་མ་རྐུ། ཟོག་མེར་མེར་གྱི་གཡང་ལ་མ་རློམས། མི་ཕ་སྤུན་གྱི་གྲལ་
དུ་མ་སྙེགས། གསུར་མཆོད་བདུད་རྩིའི་རང་བཞིན་འདིས་ཚིམ་་་་
པར་མཛད་དུ་གསོལ། ཚིམ་ནས་ཀྱང་བྱང་ཆུབ་ཀྱི་སེམས་རིན་པོ་
ཆེ་རྒྱུད་ལ་སྐྱེ་བར་རྒྱལ་བ་སྲས་དང་བཅས་པས་བྱིན་གྱིས་བརླབ་ཏུ་
གསོལ།
་༤།གསུར་མཆོད་ནི། ཨོཾ་ལྷ།། གཞན་ཡང་སྙིགས་དུས་ཀྱི་རྒུད་
པས་གདུང་བའི་བཙུན་གཟུགས་ཁྲིམས་ཀྱང་ལེགས་སྨོན་དང་་་་་་
འཇིགས་སྐྱོབས་ལ་བརྟེན་ནས། རྟགས་ཀྱང་དམར་སེར་ཅན།
ཟས་ཀྱང་རྟག་ཏུ་དཀོར་ལ་རེ་བ། རང་ཟས་ཀྱི་ཚིམ་དཀའ་བ།
གཞན་ཟས་ལ་རེ་བ། གྲལ་ཟས་ཀྱི་ཕོག་ལ་དབང་བ། དད་ཟས་ཀྱི་
འབུལ་བ་ལེན་པ། དབྱར་མར་དང་། སྟོན་ནས་སློང་བ། མ་བོས་
ནས་འོང་བ། མི་དགོས་ཀྱང་སྙོགས་པ། མ་བྱིན་ན་འཁྲོ་བ། ད་ལོ་
བྱིན་ན་སོང་ཕོད་ཀྱང་འོང་བ། རྒྱུན་དུ་གཞན་ལ་རེ་བ། དེ་ལྟ་བུར་
སྔར་ཤི་བ་དང་། ད་ལྟ་ཡོད་པ། ཕྱིས་འབྱུང་བ་ཐམས་ཅད་ལ་་་་་་
98


49040117.tif
གསུར་མཆོད་ཡེ་ཤེས་ཀྱི་བདུད་རྩི་འདི་དག་གིས་ངོམ་ཞིང་ཚིམ་ནས།
ལྟོག་སྣང་བཀྲེས་སྣང་ཐམས་ཅད་དང་བྲལ་ཏེ། རང་ཟས་ཁབ་རྩེ་
ཙམ་གིས་ཀྱང་འཚོ་སླ་བ། གཞན་ཟས་རི་བོ་ཙམ་ལ་གདུང་བ་མི་སྐྱེ་
བར། བཞིན་སྣུམ་གྱི་ལེ། ལྟོ་སྒྲེགས་པ་ཆིལ་ལེ། བག་གྲོ་ཕ་ལེ།
དུས་རྟག་དུ་སྤྱོད་པ་སྒྲིབ་སྦྱང་ལ་བརྩོན་ནས་དད་པ་དང་འདུན་་་་
པའི་ཡུལ་དུ་གྱུར་ཅིག །
་༈གཉན་ཆེན་ཐོག་(ཐོད)པ་རྩལ་ལ་སོགས་པ་དམག་དང་ཇག་
གི་ཁ་འཛིན་བྱེད་ཅིང་རང་ཕྱོགས་རྒྱལ་ཞིང་གཞན་ཕྱོགས་ཕམ་པར་
བྱེད་པའི་ཡུལ་ལྷ་གཞི་བདག་གི་རིགས་སུ་གྱུར་པ་ཐམས་ཅད་མ་་་་
ཐོགས་མྱུར་བའི་རྫུ་འཕྲུལ་གྱིས་ཡོནས་འདིར་བྱོན་ལ། རྣལ་འབྱོར་
པ་བདག་གིས་སྔགས་དང་ཕྱག་རྒྱ་ཏིང་ངེ་འཛིན་གྱིས་བྱིན་གྱིས་་་་་
རླབས་པའི་གསུར་མཆོད་བདུད་རྩིའི་རང་བཞིན་འདོད་ཡོན་གྱི་་་་
རྣམ་པ་མ་ཚང་བ་མེད་པ་ཡིད་བཞིན་གྱི་ནོར་བུ་དང་དཔག་བསམ་
གྱི་ཤིང་ལྟར་འདོད་དགུའི་ལོངས་སྤྱོད་བསྐལ་པའི་བར་དུ་ཟད་མི་
ཤེས་བ་འདི་དག་བཞེས་ལ་ཕན་པ་དང་བདེ་བའི་བསམ་པ་བཟང་
པོ་རྒྱུད་ལ་སྐྱེས་ནས། སྤྱིར་ཡངས་པའི་རྒྱལ་ཁམས་ཐམས་ཅད་དང་།
ཁྱད་པར་དུ་རྨ་རྫ་སྨར་གསུམ་ལ་གནས་པའི་སྐྱེ་དགུ་ཐམས་ཅད་ལ་
ཉེ་རིང་ཆགས་སྡང་མེད་པའི་བསམ་པ་བསྐྱེད་ནས་ཀུན་ཀྱང་ཕན་
99


49040118.tif
ཚུན་བྱམས་པའི་སེམས་དང་། ཕན་པའི་སེམས་དང་། དགའ་བའི་
སེམས་ཀྱིས་ཤིན་ཏུ་མཐུན་པར་འགྲོགས་ཤིང་འཐབ་འཛིང་རྩོད་པ་
ལ་སོགས་པའི་སྤྱོད་ངན་ཐམས་ཅད་དུས་དེང་ནས་རྒྱུན་ཆད་དེ་མི་
དང་མི་མ་ཡིན་པ་ཐམས་ཅད་དམ་པའི་ཆོས་བཞིན་སྤྱོད་པ་ལ་ངེས་
པར་སྤྲོ་བའི་ཐབས་ཀྱི་སྒོ་ལ་ནན་ཏན་མཛད་དུ་གསོལ་ལོ། །དཔལ་
ཨོ་རྒྱན་གྱི་སློབ་དཔོན་ཆེན་པོ་པདྨ་འབྱུང་གནས་ལ་སོགས་སྔོན་བྱོན་
གྲུབ་པའི་སྐྱེས་བུ་རྣམས་ཀྱི་བཀའ་དང་དམ་ལ་མ་འདའ་བར་ཡངས་
པའི་རྒྱལ་ཁམས་ཆོས་བཞིན་སྐྱོང་བའི་ས་དབང་སྡེ་དགེའི་རྒྱལ་པོའི་
བཀའ་ལུང་འཕྲིན་ལས་ཀྱི་ཕོ་ཉ་བ་ཁ་བསྒྱུར་གཉེར་ཟུར་པདྨ་ཆོས་
འཕེལ་གྱི་བཞེད་དོན་ཐམས་ཅད་གེགས་མེད་ཡིད་བཞིན་དུ་འགྲུབ་
པའི་སྡོང་གྲོགས་མཛད་དུ་གསོལ། ཁྱད་པར་དུ་ཆགས་སྡང་གི་རྟོག་
པ་ལ་ཨ་འཐས་ཤིང་། སྣང་བ་རྨི་ལམ་ལྟ་བུ་ལ་བདེན་པར་ཞེན་་་་་
པའི་དབང་གིས་འབྱུང་པོ་མི་མ་ཡིན་པའི་ལུས་སུ་གྱུར་ནས་རྒྱལ་་་་
ཁམས་མི་བདེ་བ་འཁྲུགས་པའི་ཐབས་ལ་བརྩོན་པར་བྱེད་པའི་་་་་་
དཔོན་རྒན་བསོད་ནམས་བསྟན་པ། དཔོན་ངག་དབང་། སྲས་་་་
དཔལ་ཆེན་མགོན་པོ། དབང་ཆེན་ཀུར་ཚེ་ལ་སོགས་པ་ལས་ཀྱིས་
རྫུ་འཕྲུལ་གྱི་ཤུགས་ཀྱིས་རྒྱུ་བ་རྣམས་ཀྱང་གསུར་མཆོད་བདུད་ཇིའི་
རང་བཞིན་འདི་དག་ལ་ལོངས་སྤྱོད་ལ་སེམས་ཅན་ཐམས་ཅད་ལ་
100


49040119.tif
བསམ་པ་བཟང་པོ་བསྐྱེད་ནས་བདེ་བ་ཅན་དང་པདྨ་འོད་ལ་སོགས་
པ་དག་པའི་ཞིང་ཁམས་རྣམས་སུ་འགྲོ་བའི་འདུན་པ་རྩེ་གཅིག་ཏུ་
བསྐྱེད་ལ་ཁྱེད་རྣམས་ཀྱི་ལས་ངན་པ་ཟད་ནས་རྒྱལ་བ་སྲས་བཅས་
ཀྱིས་གདུལ་བྱར་གྱུར་པར་ངེས་པར་མཛད་དུ་གསོལ། དེ་ལས་་་་་་
གཞན་དུ་སྲོག་བཅད་ཀྱི་དམར་མཆོད་ལ་དགའ་ཞིང་དམག་་་་་་
འཁྲུགས་འཐབ་རྩོད་ཀྱིས་བསད་པའི་དབུགས་འགམས་པར་བྱེད་པ་
ལ་སོགས་པ་མི་དགེ་སྡིག་པའི་ལས་ལ་སྤྱོད་ན་ཚེ་འདིར་ཡང་་་་་་
འཇིགས་སྐྲག་བྲེལ་ཟིང་སྡུག་བསྔལ་གྱི་སྣང་བ་རྒྱུན་ཆད་མེད་ཅིང་ཤི་
འཕོས་ནས་དམྱལ་བ་ཚ་གྲང་གི་སྡུག་བསྔལ་ཡུན་རིང་མོའི་བར་དུ་
མྱོང་བར་འགྱུར་བས། རྒྱལ་སྲས་བྱང་ཆུབ་སེམས་དཔའ་བདག་་་་
ཅག་གི་བཀའ་ལས་དུས་ནམ་ཡང་མི་འདའ་བར་གྱིས་ཤིག །ཁམས་
གསུམ་དག་པའི་ཞིང་། སྲིད་གསུམ་སྙིང་རྗེའི་མགྲོན། མ་ལུས་ཁྱབ་
པའི་ཟས། ཆོས་ཉིད་ཟབ་མོའི་མཐུས། འདོད་ཡོན་མི་ཟད་པའི་
གཏེར་ལ་ལོངས་སྤྱོད་པར་གྱུར་ཅིག །ཨོཾ་མ་ཎི་པདྨེ་ཧཱུྃ་ཉྩཱ
་༈དམར་གསུར་ལ་བརྟེན་པའི་ཕྱུགས་ཀྱི་ནད་ཡམས་གཅད་པ། དང་པོ་མགྲོན་་་་་
བཞིའི་གསུར་བསྔོས་པའི་གཞུག་ཏུ། ན་མ སརྦ་ཏ་ཐཱ་ག་ཏ་ཨ་ཝ་ལོ་ཀི་སོགས་
མཐར། མཚན་བཞི་བརྗོད་ནས། ཁྱད་པར་དུ་འབྱུང་པོ་མི་མ་ཡིན་ཤ་ཟ་
ཚེ་ལ་རྐུ་བ་མདངས་འཕྲོག་པ། སེམས་ཅན་གཞན་གྱི་དབུགས་ལ་
0།


49040120.tif
རྔམ་པ། སྡང་བ་དང་གདུག་པའི་བསམ་སྦྱོར་ཅན་མི་ཡི་ནད་བདག།
གནག་ཕྱུགས་ཀྱི་གོད་བདག་ལ་སོགས་པ་རྒྱ་འདྲེ་འགོང་པོའི་རིརྒས་
ཆེ་ཆུང་ཇི་སྙེད་མཆིས་པ་མཁོ་རྒུའི་འདོད་ཡོན་ཟད་མི་ཤེས་པའི་་་་
ལོངས་སྤྱོད་ཆེན་པོ། བཟའ་བཏུང་། གནས་མལ། ཤ་ཡི་རི་བོ།
ཁྲག་གི་རྒྱ་མཚོ། རུས་པའི་གྲམ་ཁྲོད། པགས་རློན་དང་སྐྲ་ཡི་བསྒོ་
བ། རྐང་ཀླད་ཞག་གི་གྲུ་ཆར་ལ་སོགས་པ་རང་རང་ཅི་འདོད་ཀྱི་
དངོས་པོ་བཟའ་བས་མི་ཟད་པ། བཏུང་བས་མི་བྲི་བ། བསྒོས་་་་་
པས་མི་རྙིང་པ། རི་བོ་བས་འཕང་མཐོ་བ། རྒྱ་མཚོ་བས་གཏིང་་་་
ཟབ་པ། ཆུ་ཀླུང་བས་རྒྱུན་རིང་བ། ནད་ཀུན་སེལ་བའི་སྨན་མཆོག།
འཆི་བ་གསོ་བའི་བདུད་རྩི། སྡུག་བསྔལ་སེལ་བའི་རྩི་ཆེན་དུ་་་་་་
དམིགས་ཏེ་འབུལ་ལོ། །སྦྱིན་ནོ། །བསྔོའོ། །དེ་རྣམས་ཀྱི་འདོད་པ་
ཚིམ་ནས། སེམས་ཅན་ཐམས་ཅད་ལ་བྱམས་པའི་སེམས་དང་།
སྙིང་རྗེའི་སེམས་དང་། སྙིང་ཉེ་བའི་སེམས་དང་ལྡན་ནས་མི་དང་
གནག་ཕྱུགས་ལ་གནོད་པའི་འཚེ་བ་སྤངས་ཏེ་འགྲོ་བ་མང་པོ་སྲོག་
གི་འཇིགས་པ་ལས་ཐར་བར་གྱུར་ཅིག །ཞེས་ལན་མང་བརྗོད་མཐར། ན་
མོ་བདག་གི་བསམ་པའི་སོགས། དེ་ཟང་ཟིང་གི་སྦྱིན་པ། ཆོས་རྣམས་
ཐམས་ཅད་སོགས། སྐར་མ་རབ་རིབ་སོགས། ཆོས་སྦྱིན་བསྔོ་ཞིང་བྱམས་
དང་སྙིང་རྗེ་སྐྱེད་དོ། །དཔལ་སྤྲུལ་པས་སོ།། དགེའོ།།
10་2


49040121.tif
གཟང་ཉུལ་མཁན་གཅད་པ་འགའ་ཞིག་ལ། ཟབ་གནད་ཀྱི་དམིགས་སྐོར་རྒྱུན་ཁྱེར་
བཞུགས། གཅོད་པ་རྣམས་ཀྱི་ལུས་སྦྱིན་གཏང་བའི་དང་པོ་ལ། རྐང་གླིང་ལན་
གསུམ་གྱི་སྐད། གྲང་ཐལ་ལ་འགོམ་ཟེར་བ་འབུད། ཌཱ་རུས་འགོམ་ན་འགོམ་གྱིས་ཌཱ་
རྒྱག་སྒྲོལ། ཕོཊ། ཕོཊ། ཕོཊ། ལན་གསུ་མ། ཟ་པོཊ། འཐུང་ཕོཊ། ལེན་་་་
ཕོཊ། དབང་སྡུད་ནི། གྲོང་སྟོད་རྒན་པོ་དབང་དུ་སྡུས། །གྲོང་སྨད་་་་་
རྒན་མོ་དབང་དུ་སྡུས། །བུ་ཚ་བུ་མོ་དབང་དུ་སྡུས། །ཇ་དང་ཙམ་
པ་ཆར་ལྟར་ཕོབ། །ཕོཊ་གསུམ། ཟིལ་གནོན་ནི། རང་ཡུལ་བསྐྱུར་བའི་
རྟོགས་ལྡན་ངས། །དབྱར་རྒུན་མེད་པར་གཞན་སྒོ་འགྲིམ། །ཟླ་་་་་
འཚམས་གཅིག་ཡང་འདུག་མ་ཚུགས། །ངོ་ཚ་མེད་པར་ཟིལ་གྱིས་
ནོན། ཕོཊ་ཕོཊ་ཕོཊ། གསུམ། སྐྱབས་འགྲོ་ནི། །དཀོན་མཆོག་རིན་་་་་
ཆེན་རྣམ་གསུམ་ནི། །ཡེ་ནས་དྲན་ནི་མི་ཤེས་པའི། །གྲོང་ཆེན་་་་་་
ཕྱུགས་པོ་ཐམས་ཅད་ལ། །མ་ཤི་བར་དུ་སྐྱབས་སུ་མཆི། །ཕོཊ་ཕོཊ་
ཕོཊ། གསུམ། སེམས་བསྐྱེད་ནི། གཞན་དག་རྣམས་ནས་ཅི་རེ་བ།
བདག་ལ་ལྟོ་གོས་འཛོམ་པ་དང་། །ཅི་འདོད་ཅི་མཁོ་བྱིན་ན་ཡང་། །
ད་རུང་ལོན་པར་སེམས་བསྐྱེད་དོ། །རྣལ་འབྱོར་རྣ། ཤ་ཆང་རྙེད་པས་
ལྟོ་འགྲོང་སྟེ། །འདིར་ཚོགས་ཕོ་མོ་མཛེས་པ་ཡི། །ལུས་ཀྱི་བ་སྤུ་་་་་
གཡོ་ནུས་པའི། །འདོད་ཆགས་རྒྱས་པར་བྱིན་གྱིས་རློབས། །ཕོཊ་
ཕོཊ་རྫོཊ། གསུམ། ལུས་སྦྱིན་དངོས་ནི། མིག་བསྒྲད་ལྟ་སྟངས་ཧྲིག་གེ་
103


49040122.tif
ཏྲིག །སེམས་འཁྲུག་ཅི་དྲན་འདི་དྲན་མེད། །འདྲེ་འདྲ་ཡོད་སྲིད་
མེད་སྲིད་ཀྱང་། །ཅི་མཁོ་རྙེད་པའི་ཁ་མགོན་གྱིས། །ཕོཊ་ཕོཊ་ཕོཊ།
གཡོ། དབྱར་དུས་འོ་ཞོ་མར་འཕྱུར་གྱི། །སྣོད་ཁུག་ཅི་ཡོད་གང་
བྱེད་པ། །ཞིམ་ཞིམ་མངར་མངར་ཟ་བ་ལ། ནད་མེད་ཕོ་བས་ཆུན་
ལར་ཤོག །ཕོཊ། བདག་གི་ལུས་འདིས་ཚེར་མ་ཙམ། །བཟོད་ནུས་
མེད་ཀྱང་སེམས་ཅན་གྱི། །ཤ་ཁྲག་ཟ་བའི་ཁ་ཕོ་ནི། །ང་ལས་ཆེ་བ་
སུ་ཡང་མེད། །ཕོཊ་ཕོཊ་ཕོཊ། གསུམ། ཤ་ཟོས་ཞིམ་ཞིམ་ཅག་སྒྲ་
སྒྲག །རྒྱུ་མ་ནུས་པས་ངོམས་སེ་ངོམ། །ཁྲག་ནི་མི་འཐུང་བཅད་རྒྱ་
ཡིན། །གྱོན་པའི་ལྤགས་པ་དྲོ་བར་ཤོག །བསྔོབ། དེ་རིང་ཤི་བོའི་
དགེ་རྩ་ལ། །སྦྱིན་བདག་ཁྱེད་ཅག་སྐུའི་རིམ་གྲོ། །འདོན་བྱ་ང་བས་
འཇིགས་པ་མེད། །འབུལ་བ་ཡོངས་སྤྱོད་ང་ལ་བསྔོ། །ཕོཊ། བཀྲ་
ཤིས་རྣ། ཕོཊ། རེ་ཞིག་ཁྱེད་རྣམས་ཁྱིམ་དུ་སོང་། །རྟོགས་ལྡན་ང་ནི་
འཁྱམས་དུ་འགྲོ། །དགོས་པ་བྱུང་ན་ང་རྒྱུགས་འོང་། །རེ་དོགས་
བྱེད་པའི་བཀྲ་ཤིས་ཤོག །ཞེས་གཅོད་རྒན་འགས་བསྐུར་ངོར།
དམིགས་པ་ཟབ་ལ་གོ་བདེ་བ་ཞིག་འཕྲལ་དུ་འཁྲུལ་འཛིན་ཞིགས་
པའི་རྟོགས་ལྡན་ནས་བྲིས་སོ། །དགེ་ལེགས་འཕེལ།།
མཁྱེན་པ་གསུམ་གྱི་གནས་ལུགས་གཏན་ལ་འབེབས། །སྦྱོར་བ་
བཞི་ཡི་ཉམས་ལེན་གནད་ལ་འཇུག །མཐར་ཐུག་འབྲས་བུ་ཆོས་
104


49040123.tif
སྐུར་ལེགས་སྦྱོར་བའི། །དུས་གསུམ་རྒྱལ་བའི་ཡུམ་ལ་གསོལ་བ་་་་་
འདེབས། །ཞེན་མེད་ཆོས་སྐུ་ཡུམ་དོན་ཟབ་མོའི་དབྱིངས། །མངོན་
རྟོགས་ཡེ་ཤེས་ཕྱག་རྒྱར་ལེགས་སྦྱོར་བའི། །རྣམ་རོལ་གདུལ་བྱའི་
སྣང་ངོར་ཁྲོས་པའི་ཚུལ། །རྗེས་བཙུན་ཁྲོས་མ་ནག་མོའི་ཐུགས་་་་་
རྗེས་གཟིགས། །འགྲོ་བའི་དོན་མཛད་སྤྲུལ་པའི་རྣམ་རོལ་གར། །
རྒྱ་གར་ཡུལ་དུ་པཎ་ཆེན་སྨོན་ལམ་གྲུབ། །བོད་ཡུལ་འགྲོ་ངོར་མི་
མོའི་ཚུལ་བསྟན་པ། །ཨ་མ་ལབ་ཀྱི་སྒྲོན་མས་བྱིན་གྱིས་རློབས། །
དཔལ་སྤྲུལ་མིང་པས་སྨྲས་སོ།། །།


49040124.tif
༄རྒ །བདེ་མཆོག་བཀའ་སྤུང་དཔལ་ལྡན་དུར་ཁྲོད་
བདག་པོའི་བསང་མཆོད་བཞུགས།
བདེ་མཆོག་བཀའ་སྲུང་དུར་ཁྲོད་བདག་པོའི་བསང་ནི། ར།
ཡེ་ཤེས་གཏུམ་མོ་བདེ་ཆེན་ཙན་དྲ་ལི། །ཕྱི་རུ་བསྲེག་ཟ་འབྱུང་བ་
འབར་བའི་མེ། །སྨིན་དང་དྲོད་བསྐྱེད་བཞུ་བསྲེག་ལས་ལ་དབང་། །
ནང་དུ་ཐིག་ལེ་བཏུམ་མོ་ཉི་མའི་དལ། །ཡ། ཡང་ཞིང་གཡོ་་་་་་
འདེགས་འབྱུང་བ་ཕྱི་ཡི་རླུང་། །རྣམ་རྟོས་སྲོག་འཛིན་རྒྱུ་བ་ནང་གི་
རླུང་། །དྭངས་མ་འོད་ལྔ་ཡེ་ཤེས་དོན་གྱི་རླུང་། །འཁོར་འདས་་་་་
ཁམས་ལ་རླུང་ལྔའི་རང་དབང་བསྒྱུར། །ཁ། རླན་ཞིང་སྡུད་བྱེད་
ཆུ་ཁམས་འབྱུང་བའི་ཀློང་། །དཔྱིད་ཀྱི་གོང་བུ་ཟླ་གཞོན་བདེ་ཆེན་
འཛག །རིག་སྟོང་ཡེ་ཤེས་དོན་གྱི་ཏི་ལ་ཀ །བདེ་བའི་རོལ་མོ་སྣ་་་་་་
ཚོགས་ཅིར་ཡང་སྣང་། ར་ཡ་ཁ། ཕྱི་རུ་འབྱུང་བ་ནང་དུ་དཀར་
དམར་རླུང་༔ །དོན་དུ་ཡེ་ཤེས་ཆེན་པོའི་བྱིན་བརླབས་ཀྱི། །འཁོར་
འདས་བདེ་ཆེན་ཀློང་དུ་བཞུ་ཞིང་བསྲེག །སྣ་ཚོགས་མཆོད་པའི་
སྤྲིན་དུ་སྨིན་བསྡུས་ཕྱེ། །ཀྱེ་གཡོ་བའི་རང་བཞིན་དཀྱིལ་འཁོར་་་་་
རྣམ་པ་བཅུ། །གཡོ་བས་སྦར་བ་གཏུམ་མོ་འབར་བའི་མེ བདེ་
།06


49040125.tif
བའི་རང་བཞིན་བདུད་ཇིའི་གསང་མཆོད་འདིས། །བདེ་མཆོག་་་་
དཀྱིལ་འཁོར་འཁོར་ལོའི་ལྷ་ཚོགས་བསང་། །ཆགས་པའི་རྡུལ་ཆ་
ཟད་པའི་ཧེ་རུ་ཀ །མཁའ་ལ་རི་པོང་འཛིན་པའི་དཀྱིལ་འཁོར་་་་་
བཞིན། །དཀར་ཆ་སྐུ་ཡི་ངོ་བོར་ལེགས་བཞུགས་པ། །བཀའ་སྲུང་
དུར་ཁྲོད་བདག་པོ་ཡབ་ཡུམ་བསང་། །ཟླ་བའི་རང་བཞིན་སྐུ་ཡི་
འཕྲོ་འདུ་ལས། །རྟོག་མེད་ཡེ་ཤེས་གསང་བའི་དུར་ཁྲོད་དུ། རྣམ་
རྟོག་ཐོལ་སྐྱེས་རྒྱུ་བའི་སྲོག་བསྐྱེད་པ། །སྲོག་བདག་དུར་ཁྲོད་་་་་་
བདག་པོ་ཡབ་ཡུམ་བསང་། གཟུང་འཛིན་ཆགས་སྡང་ཤི་བའི་རོས་
གང་བའི། །དབུ་མ་སྒྲ་གཅན་ནང་གི་དུར་ཁྲོད་དུ། །དྭངས་མའི་
བདེ་ཆེན་བམ་ལ་རྟག་རོལ་པའི། རྟོག་བྲལ་དུར་ཁྲོད་བདག་པོ་་་་་
ཡབ་ཡུམ་བསང་། དབུགས་བྲལ་མེ་ས་བདུད་ཉྪ་ར་ས་ཡ། །བརྟུལ་
ཞུགས་སྤྱོད་འོས་ཕྱི་ཡི་དུར་ཁྲོད་དུ། །གནས་ཡུལ་མཁའ་འགྲོའི་་་་་
འདུ་བ་ལ་དགྱེས་པ། །ལྷ་མཆོག་དུར་ཁྲོད་བདག་པོ་ཡབ་ཡུམ་་་་་་
བསང་། ཁྱོད་ནི་བདེ་བའི་རང་བཞིན་གཅིག་པུ་ཞེས། །བདེ་ཆེན་
ཐིག་ལེ་དཀར་པོའི་རྣམ་རོལ་གྱིས། །བདེ་མཆོག་དཀྱིལ་འཁོར་་་་་་
འཁོར་ལོའི་བཀའ་སྡོད་ཕྱིར། །བདེ་སྟོང་ཡེ་ཤེས་བསང་གི་མཆོད་
པ་འབུམ། །ཀྱེ་བདེ་མཆོག་རྣམ་རོལ་ཞུ་བདེའི་བསང་མཆོད་འདིས། །
བདུད་རྩིའི་མཆོད་ཡོན་ཟླ་བའི་དབྱིངས་ནས་འཛག །རྩ་འཁོར་མེ་
107


49040126.tif
ཏོག་གནས་ཡུལ་ངོ་བོར་བཀྲམ། །ཞུ་བདེའི་དྲི་བསུང་འཛག་མེད་
ཀློང་ནས་འཐུལ། །གཏུམ་མོའི་མར་མེ་སྤྲུལ་པའི་འཁོར་ལོར་སྦར། །
རྟོག་མེད་ཞལ་ཟས་དགའ་བཞིའི་ངོ་བོར་བཤམས། །བདེ་བའི་རོལ་
མོ་བདེ་སྐྱོང་འཁོར་ལོ་སྒྲོགས། །ཟག་བྲལ་འདོད་ཡོན་བདུད་རྩིའི་
བསང་མཆོད་འདིས། །བདེ་མཆོག་དུར་ཁྲོད་བདག་པོ་ཡབ་ཡུམ་
བསང་། །གཟུང་འཛིན་དྲི་མ་སྤངས་པའི་རླུང་སྒ་རྟ། །བདེ་ཆེན་
དཀར་ཆ་འཛག་པའི་ཁམས་ཀྱི་ལུག །སྟོང་ཉིད་དབྱིངས་ལ་སྤྱོད་
པའི་ཡེ་ཤེས་བྱ། །མཉམ་ཉིད་བདུད་རྩི་རོལ་པའི་རོ་མཉམ་ཁྱི། །
རྟོག་བྲལ་རོ་ལ་དགྱེས་པའི་ལྕེ་སྤྱང་སོགས། །བདེ་བའི་རོལ་མོས་་་་
སྤྲུལ་པའི་བསྐང་རྫས་འདིས། །ལྷ་མཆོག་ཁྱོད་ཀྱི་དགྱེས་པ་བསྐྱེད་
གྱུར་ཅིག །རྟོག་མེད་ཆོས་ཉིད་དབྱིངས་ཀྱི་དུར་ཁྲོད་དུ། །ཁམས་
གསུམ་བདེ་ཆེན་གཅིག་སི་ཀློང་དུ་ཤི། །དཀར་ཆའི་རུས་དུམ་རྩ་་་་
ཁམས་དབྱིངས་སུ་བཀྲམ། །བདུད་རྩི་ཀླད་པ་འཁོར་ལོ་ལྔ་རུ་འཛག།
བདེ་བའི་ཐོད་ཕོར་ཐིག་ལེའི་བཅུད་ཀྱིས་བཀང་། །ཐབས་མཁས་
རྩིབ་རུས་དགའ་བཞིའི་མཁར་དུ་བརྩིགས། །ཧ་སིང་གླིང་བུ་དགྱེས་
རོལ་དབུགས་ཀྱིས་བསྐུལ། །མཉམ་སྦྱོར་བདེ་ཆེན་བསང་གི་འོད་
ཟེར་ལས། །ཤར་བའི་མཆོད་རྫས་ནམ་མཁའི་དབྱིངས་ཁྱབ་པས། །
དཔལ་ལྡན་དུར་ཁྲོད་བདག་པོ་འཁོར་བཅས་མཆོད། །དཀར་་་་་་
108


49040127.tif
བདེ་མཆོག་བཀའ་སྲུང་དཔལ་ལྡན་དུར་ཁྲོད་བདག་པོའི་བསང་མཆོད།
དམར་ཉི་ཟླ་གནས་ཡུལ་མཁའ་ལ་ཤར། །རྩ་ཁམས་གླིང་བཞི་་་་་་
དགའ་བཞིའི་གནས་སུ་གྲུབ། །ལྷན་སྐྱེས་རི་རབ་གཡོ་མེད་ཀློང་ན་
བཇིད། །མ་དག་སྒྲོ་སྐུར་ཕྱི་ཡི་དམ་རྫས་བཀྲམ། །དག་པའི་བློས་
སྤྲུལ་ནང་གི་སྲོག་འཁོར་བྲིས། །གཉིས་མེད་ཟུང་འཇུག་གསང་བའི་
མཐུན་རྫས་འདིས། །ལྷ་མཆོག་དུར་ཁྲོད་བདག་པོ་དགྱེས་གྱུར་ཅིག
བདེ་ཆེན་འཁོར་ལོ་དབྱིངས་ཀྱི་རས་གཞི་རུ། །ཧ་ཡིག་ཐིག་ལེ་ཁྱོད་
ཀྱི་བྲིས་སྐུར་བཀྲམ། །ཟླ་ཞུན་ལྟར་མཛེས་མཛེས་པའི་ཚོན་རིས་བཀྲ།།
གཟུང་འཛིན་རོ་རྐྱང་རྩ་ཡི་གཏོར་སྣོད་དུ། །ལས་རླུང་རྒྱུ་བ་མཆོད་
པའི་གཏོར་མ་དང་། །དབུ་མ་སྒྲ་གཅན་རྟོག་བྲལ་ཀ་པཱ་ལར། །ཡེ་
ཤེར་རླུང་ཁམས་རྟེན་གཏོར་ཆེན་པོར་བཤམས། །ལྷ་མཆོག་ཁྱོད་ཀྱི་
དགྱེས་པ་བསྐྱེད་ཕྱིར་དུ། །སྲིད་གསུམ་འཁོར་ལོ་བསང་གི་མཆོད་
པ་སྤེལ། །མཆོད་པའི་རྫས་འདིས་ཐུགས་དམ་བསྐང་གྱུར་ནས། །
མཆོག་དང་ཐུན་མོངས་དངོས་གྲུབ་མ་ལུས་སྩོལ། །ཁྱད་པར་བཅུ་
དྲུག་དགའ་བའི་ཁྱུ་ཆེན་ལ། །ལས་རླུང་གཅན་ཟན་གདུག་པའི་་་་་
འཚེ་བྲལ་ཞིང་། །རྡོ་རྗེའི་ལམ་ལ་སློབ་པའི་རྣལ་འབྱོར་བདག །
གཟུང་འཛིན་ཤ་ཁྲག་ཟད་པ་དྭངས་མའི་ལུས། །བདེ་ཆེན་རུས་པ་
དཀར་པོའི་ལྷུ་འཁྲོལ་བ། །ལྷ་མཆོག་ཁྱོད་དང་དབྱེར་མེད་སངས་
རྒྱས་ཤོག །ཅེས་པའང་དགེ་སློང་རྡོ་རྗེ་འཛིན་པ་གང་གི་བཀས་་་་་
109


49040128.tif
བསྐུལ་ནས་རིག་སྟོང་འཁོར་ལོ་སྡོམ་པའི་རྣམ་འབྱོར་ལ་མོས་པ་ཨ་
བུ་ཧྲལ་པོས་བྲིས། ཅདམར་གྱི་བསངས་བྱེད་ན། ཏྲཱི་པད་མ་ཙན་ཌ་སོགས།
ཀྱེ་ཕྱོགས་ཕྱོགས་དག་ཀྱང་ཕ་ཀི་ན་སོགས། དཀྱུས་ལྟར་ལས་དམ་ཚིག་་་་
ཉེར་གཏད་ཁྱོད་ལ་བསྟོད། །གཙང་མའི་བསང་མཆོད་འདི་འབུལ་
ལོ། །རྙུ་བཻ་པྲ་ཏི་ཙྪ་ཡེ་སྭཱ་ཧཱ། གཙང་མའི་བདུག་སྤོས་སྤྲིན་ལྟར་་་་་
གཏིབ། །མེ་ཏོག་སྣང་གསལ་དྲི་ཆབ་དང་། །ཞལ་ཟས་སྙན་པའི་
རོལ་མོ་རྣམས། །བདུད་རྩི་བསང་གི་དུད་སྤྲིན་ལས། །འཛད་མེད་
གཏེར་དུ་འཕྲོ་ཞིང་འདུ། །ཆོས་སྐྱོང་ཆེན་པོ་འཁོར་དང་བཅས། །
ཐུགས་དམ་དགྱེས་པ་བསྐང་གྱུར་ནས། །ཐུགས་རྗེའི་དབང་གིས་ཉེ་
བར་མཛོད། །རཱུ་པ་རྙུ་པེ་སོགས། །ཀྱེ་སྐྱེས་བུ་སྲོག་གི་བདག་པོ་ནི། །
འཇིགས་བྱེད་རོལ་པ་སྡེ་བདུན་ཚོགས། །ཁྱེད་ལ་དགྱེས་པའི་ལོངས་
སྤྱོད་ནི། །དྲི་ཞིམ་ཤིང་སྣའི་དུད་སྤྲིན་དང་། །གཙང་མའི་ཕྱེ་མར་
བསྲེགས་པ་ལ། །ཏིང་འཛིན་སྔགས་རྒྱས་བྱིན་རླབས་ཏེ། །ནམ་་་་་
མཁའ་མཛོད་ཀྱི་ཡོ་བྱད་དུ། །གྱུར་ནས་བཞེད་དགུར་འཆར་བའི་
སྤྲིན། །ཤ་ཁྲག་དམར་གཏོར་རི་ལྟར་སྤུངས། །སོགས། བུ་སྡུག་ཚ་བོ་
བཞིན་དུ་སྐྱོངས།། །།
110


49040129.tif
ཉྩ། །ཆོས་སྐྱོང་ཕྲིན་བཅོལ་བཀྲ་ཤོས་དརྒ་
ལེགས་བཞུགས།
ཀྱེ་དཔལ་གྱི་ཉིམ་ཤར་རོ། །དཔལ་འབར་དབྱིངས་ཀྱི་ཁྲོ་མོ།
སྔགས་སྲུང་ཨེ་ཀ་ཛ་ཊཱི། ནམ་མཁའ་དང་མཉམ་པ། ནམ་མཁའི་
སྐུ་ཅན། ཡེ་ཤེས་ཀྱི་མཁྱེན་པ་ནམ་མཁའ་ལྟར་རྒྱ་ཆེ་བ་ལགས་ཀྱི།
འབོད་ཡང་མ་དགོས། བསྐུལ་ཡང་མ་དགོས། བྱང་ཆུབ་ཀྱི་སེམས་
སྙིང་རྗེ་ཆེན་པོའི་རང་གཟུགས། དཔལ་ལྡན་མ་ཧཱ་ཀ་ལ། ཡེ་ཤེས་
ཀྱི་འོད་ཟེར་དྲང་སྲོང་གཟའ་མཆོག་ཆེན་པོ། ཕྲིན་ལས་ཀྱི་མངགས་
གཞུས་སྐྱེས་མཆོག་རྡོ་རྗེ་ལེགས་པ། བདེ་སྟོང་རི་རང་རྩལ་སྨན་་་་་
བཙུན་ཆེན་པོ་མཆེད་ལྔ་ལ་སོགས་རྡོ་རྗེའི་ཆོས་སྐྱོང་བའི་སྲུང་མ་་་་
རྣམས་ཀྱང་ཐུགས་ནམ་མཁའ་ལྟར་རྒྱ་ཆེ་བ་དང་། ཕྲིན་ལས་ས་་་་
གཞི་ལྟར་འབད་རྩོལ་མེད་པ། མངོན་ཤེས་ཀྱི་ཐུགས་དང་ལྡན་པ།
ཡེ་ཤེས་ཀྱི་སྤྱན་དང་ལྡན་པ། རྫུ་འཕྲུལ་གྱི་སྙན་དང་ལྡན་པ། གར་
ཡང་ཁྱབ་པ། ཀུན་ཏུ་འགྲོ་བ། ཁྱབ་བདག་ཆེན་པོ། རྒྱལ་བའི་་་་་
ཕྲིན་ལས་ལ་མངའ་དབང་འབྱོར་པ། རྒྱལ་སྲས་ཀྱི་སྤྱོད་པ་ལ་་་་་་
གོམས་པར་བགྱིས་པ་ལགས་པས་ཆེད་དུ་མཆོད་པ་དང་། བསྟོད་
111


49040130.tif
པ་དང་། སྒྲུབ་པ་ལ་མ་ལྟོས་ཤིང་། ཕྲིན་ལས་བཅོལ་ཡང་མ་དགོས་
མོད། འོན་ཀྱང་རང་ཉིད་ཀྱི་རྟོག་པའི་དབང་གིས། ལྷ་མཆོག་ཁྱེད་
རྣམས་དང་གཉིས་མེད་དུ་མ་གྱུར་པ་དེས་ན་དད་པ་དང་གུས་པའི་
ཤུགས་བསྐྱེད་དེ་ལྷ་ཁྱེད་རྣམས་ལ་གསོལ་ལོ། །མཆོད་དོ། །བརྟེན་
ནོ། །སྒྲུབ་བོ། །རེ་ལྟོས་སུ་བྱེད་དོ། །ཕྲིན་ལས་སུ་བཅོལ་བའི་མདོ་
ནི་སྤྱིར་སངས་རྒྱས་ཀྱི་བསྟན་པ་དར་བ་དང་། སེམས་ཅན་ལ་བདེ་
སྐྱིད་འབྱུང་བ། ལས་བཞིའི་ཕྲིན་ལས་འགྲུབ་པ་སོགས་བདག་གི་
བསམ་པའི་དོན་ཐམ།ས་ཅད་ཡིད་བཞིན་དུ་གྲུབ་པར་མཛད་དུ་་་་་་
གསོལ། ཁྱད་པར་དུ་རིགས་དང་དཀྱིལ་འཁོར་ཀུན་གྱི་ཁྱབ་བདག་
དྲིན་ཆེན་རྩ་བའི་བླ་མ་མཚུངས་མེད་རྡོ་རྗེ་འཆང་ཆེན་འཇིགས་མེད་
ཡེ་ཤེས་རྡོ་རྗེ་ལྕམ་དྲལ་བཀའ་འཁོར་དང་བཅས་པ་རྣམས་ཀྱི་སྐུ་ཚེ་
བསྐལ་བརྒྱར་བརྟན་ཅིང་ཕྲིན་ལས་ནམ་མཁའ་དང་མཉམ་པར་་་་
མཛད་དུ་གསོལ། གནས་སྐབས་དང་མཐར་ཐུག་གི་ཐུགས་བཞེད་
ཐམས་ཅད་གེགས་མེད་ཡིད་བཞིན་དུ་འགྲུབ་པར་མཛད་དུ་གསོལ།
བདག་གི་ལུས་དང་། ལོངས་སྤྱོད་དང་། འཁོར་འབངས་དང་།
ཐ་ན་སེམས་ཀྱི་རྣམ་རྟོག་ཡན་ཆད་བླ་མ་དང་བསྟན་པའི་ཞབས་་་་
ཏོག་ཏུ་འགྱུར་བར་མཛད་དུ་གསོལ། དེ་ལྟར་འགྱུར་བ་ལ་བར་དུ་
གཅོད་པའི་རྐྱེན་ཕྱིའི་དགྲ། ནང་གི་བདུད། གསང་བའི་ཉོན་་་་་་
11་ཁུ


49040131.tif
མོངས། གདུག་རྒྱོབ་ལྷ་འདྲེའི་འཚེ་བ་ཐམས་ཅད་མིང་ཡང་མི་་་་་་
གྲགས་པར་མཛད་དུ་གསོལ། གནས་སྐབས་དང་མཐར་ཐུས་གི་་་་
རྟེན་འབྲེལ་ཐམས་ཅད་ལེགས་བའི་ཕྱོགས་སུ་འགྲིགས་ཏེ་ཕན་བདེ་
ནམ་མཁའ་དང་མཉམ་པར་མཛད་དུ་གསོལ། གདུལ་བྱ་སེམས་་་་
ཅན་རྣམས་ཀྱང་དད་པ་དང་དམ་ཚིག་རྣམ་པར་དག་པ་དང་ལྡན་
ཞིང་ཟབ་ལམ་གསང་ཆེན་གྱི་བསྟན་པ་ཉི་མ་ཤར་བ་ལྟར་འགྱུར་་་་
བར་མཛད་དུ་གསོལ། དང་པོ་ཐོས། ཐོས་དོན་བསམ། བསམ་་་་
དོན་སྒོམ་ཀུན་ཀྱང་རྩེ་གཅིག་གི་སྒྲུབ་པ་ལ་གཞོལ་ཏེ་ཉམས་ལེན་་་་
སྒྲུབ་རྒྱུད་ཀྱི་བསྟན་པ་རྫོགས་ལྡན་ལྟར་རྒྱས་པར་མཛད་དུ་གསོལ།
སྒྲུབ་པ་ཉམས་སུ་ལེན་པའི་གང་ཟག་རྣམས་ཀྱང་སྒྲུབ་འབྲས་མངོན་
དུ་གྱུར་ཏེ་རང་གཞན་གྱི་དོན་གཉིས་ལྷུན་འགྲུབ་ཏུ་འབྱུང་བར་་་་་
མཛད་དུ་གསོལ། སློབ་མའི་དད་པས་བླ་མའི་ཐུགས་རྒྱུད་བསྐུལ། །
བླ་མའི་ཐུས།ས་རྗེས་སློབ་མའི་རྒྱུད་གྲོལ་ཞིང་། །དཔོན་སློབ་རྟེན་་་་
འབྲེལ་ལེགས་པའི་ཕྱོགས་སུ་འགྲིགས། །ཚོམ་བུ་གཅིས་ཏུ་མངོན་
སངས་རྒྱ་བར་ཤོག །མི་ཡི་དམ་ལ་ལྷ་དང་དམ་ཅན་འདུ། །ལྷ་ཡི་
དམ་ཚིག་སྒྲུབ་པའི་ཕྲིན་ལས་སྒྲུབ། །ལྷ་མིའི་རྟེན་འབྲེལ་ལེགས་་་་་
པའི་ཕྱོགས་སུ་འགྲིགས། །འདུ་འབྲལ་མེད་པར་དོན་གཉིས་འགྲུབ་
པར་ཤོག །སྣོད་ཀྱི་དགེ་མཚན་བཅུད་ཀྱི་གསོས་སུ་གྱུར། །བཅུད་
113


49040132.tif
ཀྱི་དགེ་ཚོགས་སྣོད་ཀྱི་གཡང་དུ་འཁྱིལ། །སྣོད་བཅུད་རྟེན་འབྲེལ་
ལེགས་པའི་ཕྱོགས་སུ་འགྲིགས། །འཕྲལ་ཡུན་ཀུན་ཏུ་བཀྲ་ཤིས་་་་་་
དཔལ་འབར་ཤོག །ཨ་བུ་ཧྲལ་པོས་སྙིང་ཐག་པ་ནས་བྲིས་བ་་་་་
དགེའོ།། །།


49040133.tif
༄། །དམོད་ངན་དུག་གི་སྨ་ཏོག་ཅན་བཞུགས་སོ།།
ཧོ་དགོངས་སུ་གསོལ་ལོ། །ཧོ་དགོངས་སུ་གསོལ་ལོ། །ཧོ་་་་་་
དགོངས་སུ་གསོལ་ལོ། །སྙན་གསན་ཅིང་དགོངས་སུ་གསོལ། ཆོས་
དབྱིངས་སྤྲོས་པ་དང་བྲལ་བས་དབྱིངས་དང་ཡེ་ཤེས་གཉིས་སུ་མེད་
ལ་ཞི་ཁྲོ་སྤྲིན་གྱི་དཀྱིལ་འཁོར་མ་ལུས་ཤིང་ལུས་པ་མེད་པ་ཐམས་
ཅད་སྙན་གསན་ཅིང་དགོངས་སུ་གསོལ། རང་བཞིན་ཆོས་ཀྱི་་་་་་
དབྱིངས་ལ་རོལ་ཞིང་རྣམ་རོལ་གདུག་པའི་གཤེད་དུ་ཁྲོས་པ་རང་
སྣང་རྒྱུད་སྡེའི་དཀྱིལ་འཁོར་གཞན་སྣང་སྒྲུབ་སྡེའི་ཁྲོ་བོ། སྤྲུལ་པ་
དབྱིངས་ཀྱི་བཀའ་ཉན་བསམ་ཡས་ལྷུན་གྱིས་གྲུབ་པ་ཐམས་ཅད་
སྙ་ན་གསན་ཅིང་དགོངས་སུ་གསོལ། ཧོ་དགོངས་སུ་གསོལ་ལོ། །ཕ་
བཀའ་བརྒྱུད་ཀྱི་བླ་མ་ཡབ་རིག་འཛིན་གྱི་ཚོམ་བུ། རྒྱལ་བ་་་་་་
དགོངས་པའི་བརྒྱུད་པ། རིག་འཛིན་བརྡ་ཡི་བརྒྱུད་པ། གང་ཟག་
སྙན་ཁུང་དུ་བརྒྱུད་པ། མཁའ་འགྲོའི་གཏད་རྒྱའི་བརྒྱུད་པ།
བཀའ་བབ་ལུང་བསྟན་གྱི་བརྒྱུད་བ། ཤོག་སེར་ཚིག་སི་བརྒྱུད་པ།
རྫོགས་ཆེན་བརྒྱུད་པ་དྲུག་ལྡན་གྱི་བླ་མ་བྱིན་བརླབས་ཀྱི་སྤྲིན་་་་་་
གཏིབས་པ། དངོས་གྲུབ་ཀྱི་ཆར་འབེབས་པ། རྫུ་འཕྲུལ་གྱི་སྟོབས་
5


49040134.tif
མངའ་བ། ཉི་ཟླའི་སྤྱན་འཁྱིལ་བ། ལྟ་སྟངས་ཀྱིས་སྲིད་གསུམ་་་་་་
འདར་བ། སྡིགས་འཛུབ་ཀྱིས་གནམ་ལྕགས་འཕེན་པ། རྗེས་་་་་་
འཇུག་ལ་སྲས་བཞིན་གཟིགས་པ་ཐམས་ཅད་སྙན་གསན་ཅིང་་་་་་
དགོངས་སུ་གསོལ། ཧོ་དགོངས་སུ་གསོལ་ལོ། །བཀའ་སྲུང་དམ་
ཅན་རྒྱ་མཚོ་དྲག་ཤུལ་གྱི་ལས་ལ་དབང་བ། ཞིང་བཅུའི་གཤེད་དུ་
བསྐོས་པ། ཉམས་པའི་སྲོག་ལ་དབང་བ། སྒྲུབ་པ་པོ་ལ་སྙིང་ཉེ་བ།
དམ་ཚིག་ཅན་ལ་ཕྲིན་ལས་སྒྲུབ་པ། གསང་སྔགས་བཀའ་ཡི་མེལ་
ཚེ་བྱེད་པ། རྣལ་འབྱོར་གྱི་ཚོགས་ཁང་འགྲིམ་པ། སྲིད་གསུམ་གྱི་
སྲོག་རྩ་ལག་ན་གནས་པ་ཐམས་ཅད་སྙན་གསན་ཅིང་དགོངས་སུ་
གསོལ། ཧོ་དགོངས་སུ་གསོལ་ལོ། །ཀུན་ཏུ་བཟང་མོ་དབྱིངས་ཀྱི་
ཡུམ་ཆེན། སྤྲུལ་པ་ལས་ཀྱི་རྗེ་མོ། ས་གསུམ་འཇིག་རྟེན་གྱི་གཙོ་མོ།
འདོད་པ་ཁམས་ཀྱི་བདག་མོ། སྲིད་པ་གསུམ་གྱི་མངའ་བདག །
འབྱུང་བ་གཡོ་འཁྲུགས་ཀྱི་བྱེད་པོ། གཡོག་མོ་ལྔ་བཅུ་ལྔ་རྩ་བརྒྱད།
ཡང་གཡོག་འབུམ་ཁྲི་འབུམ་སྟོང་དང་བཅས་པ་སྙན་གསན་ཅིང་
དགོངས་སུ་གསོལ། ཧོ་དགོངས་སུ་གསོལ་ལོ། །སྦྱོར་བ་ཐབས་ཀྱི་
གིང་ཆེན། དཔལ་ལྡན་མ་ཧཱ་ཀཱ་ལ། སྟེང་ལྷ་ཁམས་ཀྱི་དམག་དཔོན།
འོག་ཀླུ་ཁམས་ཀྱི་གཉའ་ནོན། བར་ལྷ་མིན་གྱི་གཤེད་མ། ཀི་ཡིས་
རི་འདར་བ། བསྭོ་ཡིས་མཚོ་དཀྲུགས་པ། ཆ་ཡིས་སྟོང་གསུམ་་་་་་
116


49040135.tif
འགེངས་པ། སྐུ་རྟ་གཞོན་བདུད་ཀྱི་དམག་དཔོན། སསུང་བང་་་་
དམར་སྲོག་གི་གཤེད་མ། ཐུགས་གྲི་གུག་ལས་ཀྱི་ཤན་པ། ལེགས་
ལྡན་ཡོན་ཏན་གྱི་སྲིན་པོ། ཏྲསྒད་ཕྲིན་ལས་ཀྱི་ཕོ་ཉ། སྟེང་ལྷ་་་་་་
ཁམས་ན་ཆེ་བའི་ལྷ་བརྒྱད། འོག་ཀླུ་ཁམས་ན་གཉན་པའི་ཀླུ་བརྒྱད།
བར་སྣང་གི་གཉན་ཆེན་སྡེ་བརྒྱད། ཆེ་བའི་རྒྱལ་ཆེན་བཞི། སྲིད་
པའི་འཇིགས་བྱེད་དགུ། རྒྱུ་སྐར་ཉི་ཤུ་རྩ་བརྒྱད། ཕྱོགས་སྐྱོང་་་་་་
དྲེགས་པ་བཅུ། དཔལ་མགོན་བདུན་ཅུ་རྩ་ལྔ། ཡང་འཁོར་ལྷ་སྲིན་
སྡེ་བརྒྱད་དང་བཅས་པ་སྙན་གསན་ཅིང་དབོངས་སུ་གསོལ། ཧོ་
དགོངས་སུ་གསོལ་ལོ། །སྒྲོལ་བ་ལས་ཀྱི་གིང་ཆེན་དམ་ཅན་རྡོ་རྗེ་
ལེགས་པ་གནམ་ས་ཕྱེད་ཀྱི་བདག་པོ། གདུག་བྱེད་མགར་བ་ནག་པོ།
སྒྲོལ་བྱེད་བཙན་གྱི་དམག་དཔོན། མོན་ནག་དུག་གི་སྤུ་གྲི། ཐེའུ་
བྲང་སྟོང་གི་སྤྱི་རྗེ། བཙན་དམར་སྟོང་གི་སྣ་འདྲེན། མོན་པ་་་་་་
འབུམ་གྱི་གཙོ་བོ། སྲིད་གསུམ་སྲོག་གི་ཤན་པ། ཐོག་སེར་ལྟས་་་་་
ངན་གྱི་བདག་པོ། དགྲ་གསད་པའི་མཚོན། བགེགས་བཤའ་བའི་
གྲི། ཉེས་ཅན་འཇོམས་པའི་ཐོ་བ། མཆེད་འཁོར་སུམ་བརྒྱ་དྲུག་ཅུ།
ཐེའུ་རང་མོན་བ་སྟོང་སྡེ་དང་བཅས་པ་སྙན་གསན་ཅིང་དབོངས་སུ་
གསོལ། ཧོ་དགོངས་སུ་གསོལ་ལོ། །གསང་བ་ལས་ཀྱི་བསྟན་སྲུང་
སྒྲོལ་བྱེད་ཐབས་ཀྱི་ཤན་པ། གསོད་བྱེད་དུག་གི་སོག་ལེ། གཟའ་
1།7


49040136.tif
བདུད་སྲོག་གི་སྤུ་གྲི། ཁྲི་ཞིང་ཐོག་སེར་གྱི་བདག་པོ། ཧུར་ཐུམ་་་་
རྒྱུག་འགྱེལ་གྱི་བྱེད་པོ། ཉི་ཟླ་ཟས་སུ་ཟ་བ། སྲིད་པ་གདན་དུ་་་་་་
གཏིང་བ། རོལ་མཚོ་གཏིང་ནས་དཀྲུགས་པ། འཕྲད་པ་དང་་་་་་
གསོད་པ་མཉམ་དུ་བྱེད་པ། དགྱེས་བྱེད་གདོང་མོ་བཞི། དྲེགས་པ་
གཟའ་ཆེན་བརྒྱད་དང་བཅས་པ་སྙན་གསན་ཅིང་དགོངས་སུ་གསོལ།
ཧོ་དགོངས་སུ་བསོལ་ལོ། །སྦས་པ་ནང་གི་དཀོར་སྲུང་། ཞིང་སྐྱོང་
དུར་ཁྲོད་ཀྱི་ལྷ་མོ། ནོར་སྲང་གང་གིར་མདའ་བྱེད་པ། རྩྭ་ཕྱག་་་་
གང་གི་རྗེས་སུ་སྙོགོས་པ། བརྙབ་ལག་རིང་གི་འདྲེ་མོ། འཛིན་་་་་
མཁས་ཐབས་ཀྱི་རྐུན་མོ། གསོན་སྙིང་དམར་འབྱིན་གྱི་བདུད་མོ།
སྙིང་ཁ་ནས་འབྱིན་པ། མིག་དཔྲལ་ནས་འབྲུ་བ། སྙིར་ཁྲག་ཧུབ་
ཀྱིས་འདེབས་པ་མིང་སྲིང་བརྒྱད་དང་བཅས་པ་སྙན་གསན་གསན་
ཅིང་དགོངས་སུ་གསོལ། ཧོ་དགོངས་སུ་གསོལ་ལོ། །ཤ་ཟ་ལས་ཀྱི་
བསྟན་མ། མི་སྲུན་ཚེ་རིང་མཆེད་ལྔ། བསླུ་བྱེད་འཕྲུལ་གྱི་སྨན་མོ།
འཛིན་མིག་བསྒྱུར་གྱི་ཌཱཀྐི། བཀའ་ལས་འདའ་བའི་གཤེད་མ།
དམ་ལས་འགལ་བའི་སྲོག་བདག །དུས་བཞི་གསང་བའི་དྲོད་འཛིན།
འབྱུང་ལྔ་སྲིད་པའི་བདག་མོ། མ་སྲིང་བསྟན་མ་བཅུ་གཉིས། རྡོ་
རྗེ་དྲས་རྒྱལ་འབར་བ། ཡང་འཁོར་བྱེ་བ་དུང་ཕྱུར་དང་བཅས་པ་
སྙན་གསན་ཅིང་དགོངས་སུ་གསོལ། །ཀྱེ་དགོངས་ཤིག་དེ་རིང་དམ་
118


49040137.tif
ལྡན་གྱི་རྣལ་འབྱོར་པ་བདག་ཅག་གི་གདུང་བའི་ཚིག་གིས་བོས།
ལྷས་པའི་སྨྲེ་སྔགས་བཏོན། བདེན་བའི་ཤགས་ཀྱིས་བཏག །
གཙང་མའི་གསེར་སྐྱེམས་བཤམས། བརྒྱུད་གསུམ་བླ་མ་ལ་མཁྱེན་
པར་གསོལ། ཡི་དམ་གྱི་ལྷ་ལ་སྙན་གསན་ཕབ་ནས། བཀའ་སྲུང་
དམ་ཅན་རྒྱ་མཚོ་ཁྱེད་རྣམས་ལ་འབོད་པ་དོན་དང་ལྡན་པ་ལགས་ཏེ།
སངས་རྒྱས་ཀྱི་བསྟན་པ་འཇིག་པ་ལ་ཐུག་ལགས་སོ། །སེམས་ཅན་
གྱི་བདེ་སྐྱིད་ནི་ཉམས་པ་ལ་ཐུག་ལགས་སོ། །དམ་ལྡན་སྒྲུབ་པ་པོ་
ནི་ཁས་དམན། ཁྲེལ་མེད་རྐུན་པོ་མགོ་འཕང་མཐོ། དམ་མེད་སྐྱེ་
བོ་ནི་ལངས་ལ་ཤོར་ནས་དམ་པ་ལ་སྐུར་པ་འདེབས། དགེ་འདུན་
གྱི་དཀོར་ལ་རྐུ། ཁ་འོ་མ་བས་དཀར། སྙིང་ཚེར་མ་བས་ནག །
རིགས་ནས་སློང་། གབ་ནས་རྐུ། ཉེས་པ་སྣ་དགུ་ཁོང་དུ་སྦས་ནས་
འདུག་ཀྱང་གསང་བའི་འདུ་བ་ལ་འོང་། སྨིན་བྱེད་ཀྱི་དབང་གྲལ་
ན་སྡོད། བླ་མ་ནི་བསླུ། མཆེད་གྲོགས་ནི་བརྡོས། དགོན་སྡེ་ནི་་་་་
དཀྲུགས། ཁྱེད་བཀའ་སྲུང་དམ་ཅན་རྒྱ་མཚོ་ཁྱད་དུ་བསད་ནས་
དམ་ལྡན་སྒྲུབ་པ་པོ་ལ་བརྙས་བཅོས་སུ་བྱེད་པ་འདི་རྣམས་དྲག་པོ་
མངོན་སྤྱོད་ཀྱི་ལས་ཀྱིས་ཚར་གཅོད་པར་མ་མཛད་ན་དགེ་བྱེད་་་་་
བཀའི་སྲུང་མ་མེད་པ་དང་འདྲའོ། །སྲུང་མ་དམ་ཅན་རྒྱ་མཚོ་་་་་་
བསྟེན་ཅིང་མཆོད་པ་དོན་མེད་དུ་འགྱུར་རོ། །ཁྱད་པར་དུ་བླ་མའི་
9


49040138.tif
བཀའ་ལ་མི་བརྩི། མཆེད་གྲོགས་ཀྱི་དམ་ལ་མི་གནས། དམ་ཅན་
གྱི་མཐུ་ལ་མི་སྐྲག །མི་དམ་ལྡན་ལ་ལྷ་མེད་སྙམ་པ། ལྷ་ཆོས་སྐྱོང་
ལ་མཐུ་མེད་སྙམ་པ། མཐུ་བུ་ལོན་བཞིན་དུ་སྙོགས་པ། གཏད་རྟ་
ཕོ་བཞིན་དུ་ཉོ་བ། དུག་བདུད་ཇི་བཞིན་དུ་ཟ་བ། དཀོན་མཆོག་
སྒ་སྤྱི་དགྲ་ལགས་ཏེ་སངས་རྒྱས་ཀྱི་བསྟན་པ་ལ་གནོད་དོ། །བླ་མའི་
སྐུ་དགྲ་ལགས་ཏེ་ཆོས་མཛད་ཀྱི་སྐུ་ཚེ་ལ་གནོད་དོ། །དམ་ལས་་་་་་
ཉམས་བ་ལགས་ཏེ་འདི་ཕྱི་ཆུ་ལ་ཕྲོས་སོ། །དམ་ལས་ལོག་པ་ལགས་
ཏེ། ཁྲེལ་མེད་ལང་ལ་ཤོར་རོ། །དམ་ལས་འཁུ་བ་ལགས་ཏེ་དམ་
ལྡན་གྱི་རྣལ་འབྱོར་ལ་གནོད་དོ། །དམ་ཚིག་གི་དགྲ་ལགས་ཏེ་ཤེས་
བཞིན་དུ་ཁྱད་དུ་གསོད་དོ། །ངན་པའི་ངང་ཚུལ་ཅན་ལགས་ཏེ་་་་
ཉེས་སྤྱོད་སྣ་དགུ་བྱེད་དོ། །གསང་བའི་འདུ་བར་འོང་སྟེ་སྦེད་་་་་་
ཐབས་ཀྱིས་དབང་གྲལ་དུ་འཚང་ངོ་། །ཡོངས་ལ་གནོད་པ་ལགས་
ཏེ་ཡུལ་སྡེ་ཕུང་བར་བྱེད་དོ། །ངན་སོང་གསུམ་གྱི་རྒྱུ་བསྒྲུབ་པ་་་་་་
ལགས་ཏེ་སྐྱེ་འགྱུར་གྱི་ལས་ཚང་པའོ། །དེས་ན་འདི་ནི་བསྒྲལ་བའི་
ཞིང་བཅུ་ཚང་པ་ལགས་ཏེ། ཞིང་བཅུ་ཚང་བའི་དགྲ་འདིས་ནི་་་་་
དམ་ལྡན་བདག་ཅག་རྣམས་ལ་དོ་བསྡོས་སོ། །ཕོད་བཙུག་གི་་་་་་
འགྲན་འཚོལ། ལྷ་བསྐལ་པའི་བར་དུ་བསྟེན་ཅིང་མཆོད་ན་དྲས་
ཤུལ་གྱི་ལས་ལ་བསྐུལ་ཞིང་རྦད་པ་ནི་ད་རིས་ཙམ་ལགས་ན་ལྷའི་ཡེ་
120


49040139.tif
ཤེས་ཀྱི་སྤྱན་གྱིས་གཟིགས། ཏིང་ངེ་འཛིན་གྱི་སྙན་གྱིས་གསོན།
མངོན་ཤེས་ཀྱི་ཐུགས་ཀྱིས་དགོངས་ལ་ཉམས་པ་ཅན་ལ་ཆད་པ་ཆོད་
ཅིག །འགལ་བ་ཅན་ལ་དྲག་ཤུལ་སྟོན་ཅིག །ད་ལྟ་ཉིད་དུ་ཕྲིན་་་་
ལས་མཛོད་ཅིག །རོལམོ། །ཧོ་དགོངས་སུ་གསོལ་ལོ། །ཁྱད་པར་དུ་
ཡང་འགུགས་བྱེད་ཀྱི་ཕོ་ཉ། སྒྲོལ་བྱེད་ཀྱི་སྲིན་པོ། གསོད་བྱེད་ཀྱི་
ཤན་པ། བཀའི་འཁོར་ན་གནས་པ་རྡོ་རྗེ་འཆང་གི་དམ་ལ་གནས་
པ། བང་རླུང་བས་མགྱོགས་པ། རྩལ་བདུད་ལས་ཆེ་བ། སྲོག་ལ་
ཟ་བའི་དབང་ཐོབ་པ། ཟས་སུ་ཉམས་པའི་ཤ་ལ་དགྱེས་པས་སྲིད་
པ་གསུམ་གྱི་ཤ་ལ་ཟོས་ཀྱང་མ་ངོམས་པར་སྐན་སྒྲ་ཐག་ཐག་ཏུ་བྱེད་
པ། སྐོམ་དུ་ཉམས་པའི་ཁྲག་ལ་དགྱེས་པས་ཁམས་གསུམ་ཁྲག་གི་
རྒྱ་མཚོར་བསྐྱིལ་ཡང་གླལ་བ་གློག་དམར་ལྟར་འཚུབ་པ། ལས་སུ་
གསོད་གཅོད་བཤན་དམར་ལ་དགྱེས་ཤིང་སྒྲོལ་བའི་ལས་ལ་དཔའ་
རྩལ་དང་ལྡན་པ། གཏུམ་རྔམ་འཇིག་རྟེན་གྱི་དྲེགས་པ་གྲི་ཐབས་
ཆོ་འཕྲུལ་གྱི་བདག་པོ། ཁ་རླངས་ནད་དུ་གཏིབས་པ། སྤྲུལ་པ་་་་་
ལྟས་ངན་དུ་གཏོང་བ། ཆོ་འཕྲུལ་དངོས་སུ་འགྱེད་པ། མངོན་ཤེས་
སྟོབས་ཀྱི་བདག་པོ། དམ་ལྡན་རྣལ་འབྱོར་གྱི་སྲུང་མ། དམ་མེད་
ལས་ངན་གྱི་གཤེད་མ། བོས་ན་སྙན་གསང་བ། བསྐུལ་ན་ལས་་་་་
མྱུར་བ། རྦད་ན་མཐུ་ཆེ་བ། ཚེ་ལ་ཧབ་ལེན་བྱེད་པ། སྲོག་ལ་ཧུར་
1་2།


49040140.tif
ཐུམ་བྱེད་པ། དབུགས་ལ་ཧུབ་ཀྱིས་འདེབས་པ། དྲག་པོ་མངོན་
སྤྱོད་ཀྱི་ལས་ལ་དབང་བ་ཁྱེད་རྣམས་ཀྱིས་དམ་ཉམས་པའི་དགྲ་བོ་
ལས་ངན་པ་འདི་རྣམས་དུས་ད་ལྟ་ཉིད་དུ་སྙིང་ལྕགས་ཀྱུས་ཟུངས།
རྐེ་ཞགས་པས་ཆིངས། ཡན་ལག་ལྕགས་སྒྲོགས་ཀྱིས་སྡོམ། སེམས་
དྲིལ་བུས་མྱོས་པར་གྱིས་ལ་སྐྱོབ་བྱེད་ཀྱི་ལྷ་དང་ཕྲོལ། གནོད་བྱེད་
ཀྱི་བདུད་དང་སྤྲོད་ལ་ད་ལྟ་ཉིད་དུ་རྡུལ་དུ་རློག་ཅིག །རོལམོ། ཧོ་
དགོངས་སུ་གསོལ་ལོ། །ཁྱད་པར་དུ་ཡང་གཟའ་བདུད་དུག་གི་སྤུ་
གྲི་དུག་ལྔ་ལས་ཀྱི་སྲིན་པོ། རྫོགས་ཆེན་བཀའི་སྲུང་མ་མིག་སྟོང་་་་
དགྲ་ལ་གཟིགས་ཤིང་། །དགྲ་དང་ཟུན་དུ་མ་ནོར། དབུ་དགུ་སྲིན་
ཞལ་ཁྲོས་པ། ཁ་རླངས་ནད་དུ་གཏིབས་པ། དུག་གི་རླངས་པས་
དགྲ་བོ་མྱུར་དུ་སོད་ཅིག །རྭ་ཡི་མདའ་གཞུ་འགེངས་པས་དགྲ་་་་་
བོའི་སྙིང་ལ་བརྡེག་ཅིག །སྦྲུལ་ནག་ཞགས་པས་ཆིངས་ཤིག །དུག་
གི་ཁ་ཕྲུ་ཐོབ་ཅིག །ཐན་གྱི་སྒོ་བརྡུངས་ཀྱིས་ཤིག །སྟེང་ནས་ཐོག་
སེར་ཕོབས་ཤིག །འོག་ནས་ཀླུ་ནད་ཐོང་ཤིས །གཉན་གྱི་ཚད་་་་་་
དབལ་ཕོབས་ལ་འགྲོ་བཞིན་པ་ལ་གདོང་ཐུག་ན་སྡོད་པའི་ལོང་མ་
གཏད། སྡོད་བཞིན་པའི་སྔོན་ཏུ་སླེབ་ན་གཡོ་འགུལ་བྱེད་ལོང་མ་
གཏད་པར་ཁ་ཟུར་ལ་དཀྱུས། མིག་ལྟག་པར་ཐོན། སྙིང་ཁུང་་་་་་
བརླག་ཏུ་ཐོང་ལ་བསད་པའི་རྟགས་ཐོན་པར་གྱིས་ཤིག །ཕ་སྲིན་
།2་2


49040141.tif
པོ་དང་བསྡོངས་ནས་ཞེ་སྡང་མེ་གཟའ་གཡས་ནས་རྒྱོབས་ཤིག །མ་
ཀླུ་མོ་དང་བསྡོངས་ནས་འདོད་ཆགས་ཆུ་གཟའ་གཡོན་ནས་རྒྱོབས་
ཤིག །བུ་སྒྲ་གཅན་གཏི་མུག་དང་བསྡོངས་ནས་གཟའ་སྨད་ནས་
རྒྱོབས་ཤིག །འཁོར་སྡེ་བརྒྱད་དང་བསྡོངས་ནས་ཕྲག་དོག་རླུང་་་་
གཟའ་སྟོད་ནས་རྒྱོབས་ཤིག །ཐམས་ཅད་ཡོ་ལོག་ཏུ་ཐོང་ལ་ང་་་་་
རྒྱལ་ནམ་མཁའི་གཟའ་རྒོད་སྙིང་ལ་རྒྱོབས་ཤིག །ཁ་ནས་ཁྲག་་་་་་
སྐྱུགས་ཏུ་ཆུག་ཅིག །སྙིང་ལ་སྨྱོ་འབོགས་དུ་ཆུག་ཅིག །མིག་ནང་
ནས་མཆི་མ་འབབ་ཏུ་ཆུག་ཅིག །མཐར་གྱི་འཆི་བ་ནི་སེམས་ཅན་
ཀུན་ལ་ཡོད་ན། ལོ་ཟླ་བ་ཞག་ཟ་མ་སྐད་ཅིག་སྔ་ཕྱི་མ་སྡོད་པར་་་་
དུས་ད་ལྟ་ཉིད་དུ་ཅལ་ཕོག་རྒྱུག་འགྱེལ་དུ་ཐོངས་ཤིག །རང་་་་་་
བཞིན་གྱིས་འཆི་བ་ནི་སེམས་ཅན་ཀུན་ལ་ཡོད་ན་བསད་པའི་རྟགས་
སྟོན་ཅིག །ཉེས་པ་དྲན་དུ་ཆུག་ཅིག །དྲན་ཞིང་སྨྲ་རུ་ཆུག་ཅིག །
སྨྲ་ཞིང་སྙོ་རུ་ཆུག་ཅིག །སྙོ་ཞིང་གྲི་རུ་སོད་ཅིག །མཐུ་རྩལ་གྱི་ཆེ་
བ་སྟོན་ཅིག །དྲག་པོའི་ཁྱད་ཆོས་སྟོན་ཅིག །རོལམོ། ཀྱེ་ཡང་ཡང་
དགོངས་ཤིག་དམ་ཅན་རྒྱ་མཚོ། དྲགས་པོ་ལས་བྱེད་བྱེ་བ་འབུམ་སྡེ།
རྒྱལ་བའི་བཀའ་ལ་ཉན་པ། གསང་སྔགས་ཀྱི་དམ་ལ་གནས་པ།
དཀྱིལ་འཁོར་གྱི་མཐའ་ལ་གནས་པ། ལྷ་ཁྱེད་རྣམས་ནི་ཡེ་ཤེས་ཀྱི་
སྤྱན་དང་ལྡན་པ་ལགས་ཏེ། བསྐུལ་བ་པོ་དམ་ལྡན་གྱི་རྣལ་འབྱོར་
(23


49040142.tif
པ་ལགས་པས་རྦད་ས་ནས་ཚུར་མ་ལོག །བསྐུལ་རྒྱུའི་ལྷ་མཐུ་རྩལ་
གྱི་ཕོ་ཉ་ཡིན་པས་སྒྲོལ་བའི་ལས་ལ་རྒྱུག་ཅིག །བསྐུལ་བའི་ཡུལ་་་་
དམ་ཉམས་ཀྱི་དགྲ་བོ་ཡིན་པས་གཞན་དུ་མ་འབྱམས་པར་ཉེས་པ་
ཅན་མ་ནོར། ཉམས་པ་ཅན་མ་སྐྱུར། བདག་ལ་གནོད་སེམས་་་་་་
འཆང་བའི་དགྲ་བོ་དེ་ཕུ་ནུ་དང་ཉེ་བ་བྲན་གཡོག་ཡིན་ཀྱང་མ་་་་་་
བཞག །རྐུན་པོ་དང་ཉེས་ཅན་ཡིན་ན་དགེ་འདུན་གྱི་ཚོགས་གྲལ་
ན་ཡོད་ཀྱང་མ་སྐྱུར། བདག་ཅག་ནི་སོ་སོའི་སྐྱེ་བོ་ལགས་པས་ཉེས་
པ་ཅན་གར་ཡོད་ཀྱང་མི་ཐེས། ཉམས་པ་ཅན་སུ་ཡིན་ཀྱང་མི་ཤེས་
ན། ལྷའི་མངོན་ཤེས་ཐུགས་ཀྱིས་དགོངས་ལ་དམ་ཉམས་པའི་དགྲ་
བོ་གང་ན་ཡོད་ཀྱང་བརྒྱ་གྲལ་ནས་བཤལ་ལུག་བཞིན་དུ་ཟུངས།
སྟོང་གྲལ་ནས་བཙོན་པ་བཞིན་དུ་ཁྲིད་ལ་དུས་ད་ལྟ་ཉིད་དུ་རྡུལ་དུ་
རློགས་ཤིག །བཀའ་སྲུང་དམ་ཅན་རྒྱ་མཚོ་ཁྱེད་རྣམས་ནི་ལེགས་
ཉེས་ཀྱི་སྟངས་འཛིན་བདེན་རྫུན་གྱི་ཤན་འབྱེད། ཡོ་དྲང་གི་དྲང་
ཐིག་གྱིས་ལ་ཕྱིའི་དགྲ་ལ་ཡང་ཁོང་ཡང་མ་སྐྱེད། སྒྲུབ་པ་པོ་ལ་འཁུ་
ལྡོག་མ་རྐྱེན། ཅུང་ཟད་ཙམ་ལ་བྱས་ཡུས་མ་ཆེ་བར་དམ་ཉམས་་་་
ཁྱིམ་ན་ཡོད་ཀྱང་སྲོག་རྩ་ཆོད་ཅིག །དམ་ལྡན་ཕྱི་རུ་སོང་ཀྱང་བུ་
བཞིན་སྐྱོངས་ཤིག །དམ་ཉམས་པའི་དགྲ་བོ་དེ་རྣམས་གཤིན་རྗེའི་
ཁྲམ་ལ་ཐོབ་ཅིག །བཙན་གྱི་ཞགས་པས་ཟུངས་ཤིག །མ་མོའི་ཁ་
།24


49040143.tif
རླངས་ཐོབ་ཅིག །གཟའི་དུག་རླངས་རྒྱོབས་ཤིག །བདུད་ཀྱི་སྟུ་་་་
རེས་གཏུབས་ཤིག །ཕོ་རྒྱུད་སྐྱེས་པ་ཡིན་ན་སྒོ་ང་བྲག་ལ་བརྒྱབ་པ་
བཞིན་དུ་ཐོངས་ཤིག །མོ་རྒྱུད་བུད་མེད་ཡིན་ན་ལྕུག་ཕྲན་ཟོར་་་་་
བས་བངས་པ་བཞིན་དུ་ཐོངས་ཤིག །ཆུང་གསུམ་བྱིས་པ་ཡིན་ན་
མེ་ཏོག་སད་ཀྱིས་ཁྱེར་བ་བཞིན་དུ་ཐོངས་ཤིག །དམ་ཉམས་བཙུན་
གཟུགས་ཡིན་ན་བྲག་ཐོག་གིས་གཏོར་པ་བཞིན་ཏུ་ཐོངས་ཤིས །ཤི་
ཤུལ་དུ་མི་མི་འཁོར་བར་གྱིས་ཤིག རོ་ཐོག་ཏུ་བྱ་མི་འབབ་པར་་་་
གྱིས་ཤིག །བདུན་རྒྱུད་ལ་ལྷ་མི་འཁོར་བར་གྱིས་ཤིག །ཐན་གྱི་་་་་
ཚང་ཆོས་ཤིག །ནད་ཀྱི་ཆར་ཕོབས་ཤིག །བགེགས་ཀྱི་སྒར་ཐོབས་
ཤིག མཐའ་བསྐོར་ཞིང་མིང་ནས་བོས་ཤིག །ཁྱིམ་ཉུལ་ཞིང་སྐྲ་་་་་
ནས་འཐོན་ཅིག །བསྟན་དགྲ་དམ་ཉམས་ཀྱི་ཚོགས་རྣམས་དུས་ད་
ལྟ་ཉིད་དུ་རྡུལ་ཏུ་བརླགས་ནས་སྒྲུབ་པ་པོ་ལ་སྙིང་རྗེ་ཞིང་བཀྲ་ཤིས་
ཏེ་ཆོས་བཞིན་དུ་བྱེད་པའི་མཐུན་རྐྱེན་སྒྲུབ་པའི་ཕྱིན་ལས་དམ་པ་
རྒྱ་ཆེན་པོ་ཡོངས་སུ་འགྲུབ་པར་མཛད་དུ་གསོལ། །སྐད་གསང་མཐོ་ཞིང་
ཚིག་འབྲུ་གསལ། །འཇེབས་ཆ་མི་བྱེད་རྔོམས་ཆར་འདོན། །ཧ་ཅང་མི་དལ་ཅུང་ཟད་་་་
མྱུར། །དབུགས་ཐག་མི་ཐུང་རིང་བ་དང་། །སྒྲ་ལོག་མི་ཟེར་ཛོན་ནས་་བྱང་། །གཅོད་
མཚམས་མ་རྣར་འགྲིག་པ་ན། །འཇིགས་ཟིལ་ཆེ་བ་ཁྱད་ཆོས་ཡིན། །གཤིས་ལ་སྙན་ཆ་
ཡོད་པ་སྟེ། །སྙན་ངག་མཁས་པ་འི་སྡོང་པོ་ཡིན། །དོན་ལ་འཇིགས་ཟིལ་ཡོད་པ་སྟེ། །
དམོད་ངན་དུག་གི་མེ་ཏོག་ཡིན། །ཐོས་མཐོང་སྐྲག་ཟིལ་ཡོད་པ་སྟེ། །ཚིག་ངན་སྤྲུལ་གྱི་
125


49040144.tif
འཁྲི་ཤིང་ཡིན། །སྨན་པ་དུག་གི་མེ་ཏོག་ཅན། །ཤྲཱི་སྨྱོན་པའི་མྱོས་གཏམ་ཡིན། །ཁ་ངན་
ང་འདྲ་མ་གཏོགས་པར། །བསམ་ངན་གཞན་གྱི་འདི་མི་ཤེས། །མི་ངན་ཨ་བུ་ཧྲལ་པོ་ལ། །
དམོད་ངན་ཐོགས་མེད་བྲིས་ཤིག་ཅེས། །ཆོས་ཁྲིམས་ཡོས་པའི་བཀའ་ནན་བབ། །འཁྲུག་
སློང་ལྷ་ལ་ང་མི་ཟག །བརྐུས་སྙམས་སྤྲང་པོ་ང་མི་ཁྲོ། དགེའོ། །དགེའོ། །དགེའོ།། ། །


49040145.tif
ཉྩ། །ཐོག་མཐའ་བར་གསུམ་དུ་དགེ་བའི་གཏམ་ལྟ་
སྒོམ་སྨྱོད་གསུམ་ཉམས་ལེན་དམ་པའི་སྙིང་
ནོར་ཞེས་བྱ་བ་བཞུགས་སོ།།
ན་མོ་ལོ་ཀེ་ཤྭ་རཱ་ཡ། གང་མཚན་བདུད་རྩིའི་ཟེགས་མ་གཅིག་
ལྷུང་བས། །ཚེ་རབས་དུ་མར་རྣ་བར་ཆོས་ཀྱི་སྒྲས། །འགེངས་པའི་
ངོ་མཚར་རིན་ཆེན་རྣམ་གསུམ་ཞེས། །གྲགས་པའི་དཔལ་དེས་ཀུན་
ཏུ་ཤིས་གྱུར་ཅིག །གང་ཞིག་སྟོན་གྱི་དུས་ན་ཨ་མྲའི་འབྲས། །ཁ་
ཅིག་ནང་མ་སྨིན་ཀྱང་ཕྱི་སྨིན་འདྲ། །སྣང་བ་དེ་ལྟར་ཆོས་པའི་་་་་་
གཟུགས་བརྙན་བདག །སེམས་དང་ཆོས་མ་འདྲེས་ཕྱིར་ཆོས་གཏམ་
དཀོན། །དེ་ལྟ་ན་ཡང་དམ་པ་ཁྱེད་ཀྱི་བཀས། །བསྐུལ་བའི་ནན་མ་
ལྡོག་ཕྱིར་དྲང་པོའི་ངག །སྙིགས་སྤྱོད་ཕལ་པའི་ཚུལ་དང་མི་མཐུན་
པར། །གཡོ་སྒྱུ་མེད་པའི་སེམས་ཀྱིས་གསོལ་འདིར་དགོངས། །དྲང་
སྲོང་ཆེན་པོ་ཐུབ་དབང་ལྷའི་ཡང་ལྷས། །དྲང་པོའི་ལམ་ནས་དྲང་
པོའི་གོ་འཕང་བརྙེས། །དྲང་པོའི་ལམ་བཟང་འགྲོ་ལ་དྲང་པོར་སྟོན།།
དེ་སླད་དྲང་སྲོང་ཆེ་ཞེས་གྲགས་མིན་ནམ། །ཀྱེ་མ་སྙིགས་མའི་དུས་
འདིར་འགྲོ་བའི་རྒྱུད། །དྲང་པོའི་གཞུང་བཟང་ཉམས་ནས་གཡོ་སྒྱུ་
1་27


49040146.tif
སྤྱོད། །དེ་སླད་འཁྱོག་པོའི་བློ་དང་འཁྱོག་པོའི་ངག །གྱ་གྱུས་་་་་་
གཞན་སེམས་བསླུ་ལ་སུ་ཡིད་གཏོད། །ཀྱི་ཧུད་སྙིགས་འགྲོ་མཐོང་
ནས་བློ་འདི་རྨོངས། །ཀྱེ་མ་སུ་ཡི་ངག་ལ་སུ་ཡིད་རྟོན། །མི་སྲུན་་་་
སྲིན་པོའི་གླིང་ན་གནས་འདྲ་འདི། །དགོངས་ནས་རང་དྲིན་རང་
ལ་ཆེ་བར་མཛོད། །སྔོན་ཡང་རང་སེམས་རྣམ་ཤེས་གཅིག་པུ་ཞིག
འཁྱམས་ཤིང་ལས་ཀྱིས་བདས་ནས་འདིར་སྐྱེས་ཟིན། །ད་ཡང་མར་
གྱི་དཀྱིལ་ནས་སྤུ་བཏོན་ལྟར། །ཐམས་ཅད་བཞག་ནས་རང་ཉིད་
གཅིག་པུར་འགྲོ། །རང་སེམས་རང་ལ་མི་དཀར་ཐབས་མེད་ཀྱིས། །
རང་བློ་རང་ལ་མི་དྲང་མི་སྲིད་ཀྱིས། །རང་དོན་སྙིང་པོའི་ལྷ་ཆོས་
མ་འགྲུབ་ན། །རང་སྲིད་རང་སིས་བརླག་པ་མ་ཡིན་ནམ། །སྙིགས་
མའི་སྐྱེ་བོ་བསམ་སྤྱོད་དམན་ཆེས་པས། །སུས་ཀྱང་རང་ལ་མི་ཕན་
གཡོ་སྒྱུས་བསླུ། །སུ་ལའང་རང་གིས་ཕན་པ་འགྲུབ་དཀའ་བས། །
འདུ་འཛིའི་འབྲེལ་ཐག་བཅད་ན་མི་ལེགས་སམ། །བཀུར་ཀྱང་གོང་
མ་མཉེས་དུས་མི་འོང་གིས། །སྐྱོང་ཡང་འོག་མ་མགུ་དུས་མི་འོང་
གིས། །བརྩེ་ཡང་ཕར་བསམ་ཚུར་ལ་མི་སེམས་པའི། །ཚུལ་འདི་་་་
དགོངས་ལ་བློ་ཐག་ཆོད་པར་མཛོད། །མཁས་ཀྱང་བསྟན་དོན་མི་
འགྲུབ་རྩོད་པ་འཕེལ། །གྲུབ་ཀྱང་གཞན་དོན་མི་འབྱུང་སྒྲོ་སྐུར་་་་་
མང་། །མཐོ་ཡང་སྡེ་ཆུས་མི་འོང་ཁེངས་ལོག་ཆེ། །ད་ལྟའི་དུས་་་་་
128


49040147.tif
འདི་དགོངས་ལ་སྒོ་བར་མཛོད། །བཤད་ཀྱང་བདེན་དུ་མི་འཛིན་
གཞན་དུ་གོ། །ཕན་སེམས་གཏིང་ནས་དཀར་ཀྱང་ལོག་པར་འཛིན། །
འཁྱོག་པོས་དྲང་པོ་འཁྱོག་པོར་མཐོང་དུས་འདིར། །སུ་ལའང་ཕན་
པ་མི་འགྲུབ་རེ་ཐག་ཆོད། །ཆོས་ཀུན་སྒྱུ་མ་ལྟ་བུར་རྒྱལ་བས་་་་་་
གསུངས། །ད་ནི་སྒྱུ་མ་ལས་ཀྱང་སྒྱུ་ཆེན་ཏེ། །གཡོ་སྒྱུའི་སྒྱུ་མ་ཤོམ་
པའི་མིག་འཕྲུལ་མཁན། །སྙིགས་སྤྱོད་སྒྱུ་མ་འདི་ལ་འཇིགས་པར་
མཛོད། །གཏམ་རྣམས་བྲག་ཅ་ལྟ་བུར་རྒྱལ་བས་གསུངས། །ད་ནི་
བྲག་ཅ་ལས་ཀྱང་ཡང་ཅ་སྟེ། །ཁ་དང་དོན་དུ་མི་མཚུངས་བྲག་ཅའི་
གཏམ། །སླུ་ཚིག་བྲག་ཅ་འདི་ལ་སུན་པ་སྐྱེད། །སུ་མཐོང་མི་མ་་་་་
ལགས་ཏེ་སླུ་བྱེད་མཁན། །སུས་བཤད་གཏམ་མ་ལགས་ཏེ་བསླུ་་་་་
བྲིད་ཚིག །ད་ནི་སུ་ལའང་བློ་གཏད་མི་འདུག་གིས། །རང་ཉིད་་་་
གཅིག་པུ་རང་དགར་གནས་པར་མཛོད། །ལུས་སྤྱོད་ཆོས་བཞིན་
སྤྱོད་ན་ཀུན་དང་འགལ། །ངག་གཏམ་དྲང་པོར་བཤད་ན་ཕལ་་་་་
ཆེར་ཁྲོ། །སེམས་བཟང་གཏིང་ནས་དཀར་ཀྱང་སྐྱོན་དུ་རྩི། །ད་ནི་
རང་ཚུལ་སྦེད་པའི་དུས་ལ་བབ། །ལུས་སྦས་དབེན་པའི་རི་ལ་་་་་་
གཅིག་པུར་སྡོད། །ངག་སྦས་སྨྲ་བ་མ་མང་འབྲེལ་ཐག་ཆོད། །
སེམས་སྦས་རང་སྐྱོན་ཁོ་ནར་ཅེར་རེ་ལྟོས། །སྦས་པའི་རྣལ་འབྱོར་
ཟེར་ན་དེ་ལ་ཟེར། །སུ་ལའང་བློ་གཏད་མི་འདུག་ཞེ་ལོག་གེ། །
129


49040148.tif
གང་ལའང་སྙིང་པོ་མི་འདུག་སྐྱོ་ཆད་དེ། །གང་བསམ་འགྲུབ་དུས་
མི་འདུག་རྦད་ཐག་ཆོད། །འདི་གསུམ་གཏན་དུ་འགྲོགས་ན་ཕན་
པར་མཆིས། སྐྱིད་དུས་མི་འདུག་སྐྱིད་པོ་ད་ནི་ཟད། །སྡུག་པོ་མི་
འདོད་སྡུག་མཐའ་ཆོས་གྱིས་ཆོད། །སྐྱིད་སྡུག་ཅི་འོང་སྔོན་ལས་་་་་
བཙན་པོས་ཤེས། །ད་ནི་སུ་ལའང་མི་རེ་མི་དོགས་སོ། །མི་ལ་རེ་ཆེ་
རེ་ཁ་འཛུམ་མུལ་མུལ། །རང་ལ་དགོས་མང་དགོས་དགོས་སྒྲུབ་་་་་
པའི་ཤོམས། །འདི་བྱ་འདི་བྱེད་ཕྱི་ཚེས་རེ་དོགས་བློ། །ད་ནི་ཅི་ལ་
བབ་ཀྱང་མི་བྱེད་དོ། །དེ་རིང་ཤི་ཡང་མི་འགྱོད་འཁོར་བའི་ཆོས། །
ལོ་བརྒྱར་བསྡད་ཀྱང་མི་དགའ་ལང་ཚོ་སོང་། ད་ནི་ཤི་ཡང་གསོན་
ཡང་ཚེ་འདིས་ཅི། །ཕྱི་མའི་ཆོས་ཙམ་འགྲུབ་ན་དེ་ག་རང་། །ཀྱེ་མ་
བདག་གི་མགོན་གཅིག་ཐུགས་རྗེའི་གཏེར། །རྩ་བའི་བླ་མ་མགོན་
པོ་སྤྱན་རས་གཟིགས། །གསུང་གི་སྙིང་པོ་དམ་ཆོས་ཡི་གེ་དྲུག །ད་
ནི་རེ་ས་ཁྱེད་ལས་མི་འདུག་གོ། །ཤེས་ཚད་གོ་བར་ལུས་ནས་ད་མ་
ཕན། །བྱས་ཚད་ཚེ་འདིར་ཤོར་ནས་ད་མ་ཕན། །བསམ་ཚད་་་་་་
འཁྲུལ་པར་སོང་ནས་ད་མ་ཕན། །ཕན་ངེས་ཡིག་དྲུག་བགྲང་བའི་
དུས་ལ་བབ། །མི་བསླུ་གཏན་གྱི་སྐྱབས་གཅིག་དཀོན་མཆོག་གསུམ། །
དཀོན་མཆོག་ཀུན་འདུས་ངོ་བོ་སྤྱན་རས་གཟིགས། །ཁྱེད་ཤེས་བློ་
གཏད་གཅིག་ལས་མི་འགྱུར་བའི། །ངེས་ཤེས་བློ་ཐག་ཆོད་ལ་ཡིག་
130


49040149.tif
དྲུག་སྒྲོངས། །ཐེག་ཆེན་ལམ་གྱི་རྩ་བ་བྱང་ཆུབ་སེམས། །སེམས་་་་
མཆོག་རྒྱལ་བ་ཀུན་གྱི་བགྲོད་གཅིག་ལམ། །ལམ་བཟང་བྱང་ཆུབ་
སེམས་དང་མི་འབྲལ་ཞིང་། །འགྲོ་ལ་སྙིང་རྗེའི་ངང་ནས་ཡིག་དྲུག་
སྒྲོངས། །ཐོག་མེད་འཁོར་བར་འཁྱམས་ནས་ད་ཕན་ཆད། །ཅི་་་་་
བྱེད་སྡིག་ཏུ་སོང་ནས་སྲིད་པར་འཁྱམས། །སྡིག་ལྟུང་སྙིང་ནས་་་་་
མཐོལ་ཞིང་བཤགས་སེམས་ཀྱིས། །སྟོབས་བཞི་ཚད་པའི་ངང་ནས་
ཡིག་དྲུག་སྒྲོངས། །བདག་འཛིན་ཞེན་པའི་བློ་འདི་སྲིད་པའི་རྒྱུ། །
དེ་སླད་ལུས་དང་ལོངས་སྤྱོད་དགེ་བའི་ཚོགས། །ཡར་མཆོད་མར་
སྦྱིན་འཁོར་འདས་ཀུན་ལ་བསྔོ། །གཅེས་འཛིན་རྒྱངས་ཀྱིས་སྐུར་ལ་
ཡིག་དྲུག་སྒྲོངས། །སངས་རྒྱས་ཀུན་གྱི་ངོ་བོ་བླ་མ་རྗེ། །སྐུ་དྲིན་་་་་
སངས་རྒྱས་ཀུན་ལས་ལྷག་པའི་མགོན། །བླ་མ་སྤྱན་རས་གཟིགས་
དང་དབྱེར་མེད་དུ། །དད་པའི་གདུང་ཤུགས་སྐྱེད་ལ་ཡིག་དྲུག་་་་་
སྒྲོངས། །སྒྲིབ་བྱང་ལམ་སྒོམ་སྐུ་བཞི་མངོན་དུ་བྱེད། །དབང་་་་་་
བཞིའི་བདག་ཉིད་བླ་མ་སྤྱན་རས་གཟིབས། །རང་སེམས་བླ་མར་
ཤེས་ན་དབང་བཞི་རྫོགས། །རང་དབང་རང་ཐོབ་ངང་ནས་ཡིག་
དྲུག་སྒྲོངས། །འཁོར་བ་རང་སྣང་ཙམ་སྟེ་ལོགས་ན་མེད། །སྣང་་་་
སྲིད་ལྷ་རུ་ཤེས་ན་གཞན་དོན་རྫོགས། །དག་སྣང་དབང་བཞི་འགྲོ་
ལ་དུས་གཅིག་བསྐུར། །འཁོར་བ་དོང་སྤྲུགས་ངང་ནས་ཡིག་དྲུག་
།31


49040150.tif
སྒྲོངས། །བསྐྱེད་རིམ་རྣམ་གྲངས་མང་མང་བློར་མི་འཁྱུད། །བདེ་
གཤེགས་གཅིག་བསྒོམ་རྒྱལ་བ་ཀུན་གྱི་ངང་། །གང་སྣང་སྣང་བ་་་་
ཐུགས་རྗེ་ཆེན་པོའི་སྐུ། །སྣང་སྟོང་ལྷ་སྐུའི་ངང་ནས་ཡིག་དྲུག་་་་་་
སྒྲོངས། །བཟླས་བརྗོད་བསྙེན་སྒྲུབ་ལས་སྔགས་སྤྲོས་པ་ཙམ ཆིག་
ཆོད་ཡི་གེ་དྲུག་པ་ཆོས་ཀྱི་སྒྲ། །སྒྲ་གྲགས་འཕགས་པའི་གསུང་དང་
འདུ་འབྲལ་མེད། །གྲབས་སྟོང་སྔགས་སུ་ཤེས་པས་ཡིག་དྲུག་སྒྲོངས། །
སྒྲིབ་གཉིས་རྣམ་རྟོག་ཞི་ན་ཉམས་རྟོགས་རྒྱས། །རང་སྣང་དབང་
དུ་འདུས་ན་དགྲ་བགེགས་ཐུལ། །མཆོག་ཐུན་ཚེ་འདིར་སྩོལ་མཛད་
སྤྱན་རས་གཟིགས། །ལས་བཞི་ལྷུན་གྲུབ་ངང་ནས་ཡིག་དྲུག་སྒྲོངས། །
གང་ཤར་གཏོར་མ་ཤར་གྲོལ་མགྲོན་ལ་བསྔོས། །སྣང་སྟོང་སཱཙྪ་་་་་
གང་སྣང་ས་ལ་འདེབས། །གཉིས་མེད་ལྷ་་ཕྱག་སེམས་ཉིད་མགོན་
ལ་འཚལ། །ཆོས་སྤྱོད་ཡོངས་རྫོགས་ངང་ནས་ཡིག་དྲུག་སྒྲོངས། །
ཞེ་སྡང་དགྲ་བོ་བྱམས་པའི་མཚོན་གྱིས་ཐུལ། །རིགས་དྲུག་གཉེན་
འཁོར་སྙིང་རྗེའི་ཐབས་ཀྱིས་སྐྱོངས། །དད་པའི་ཞིང་ལ་ཉམས་་་་་་
རྟོགས་ལོ་ཏོག་རྨོས། །ཚེ་འདིའི་ལས་རྫོགས་ངང་ནས་ཡིག་དྲུག་་་་་
སྒྲོངས། །བདེན་ཞེན་རོ་རྒན་ཞེན་མེད་མེ་ལ་སྲེགས། །འདིར་སྣང་
བདུན་ཚིགས་སྙིང་པོའི་ཆོས་ཀྱིས་དེད། །ཚོགས་བསགས་རོ་་་་་་
བརྒྱགས་ཚེ་རབས་གསུར་དུ་བསྔོས། །གཤིན་པོའི་དགེ་རྫོགས་ངང་
132


49040151.tif
ནས་ཡིག་དྲུག་སྒྲོངས། །དད་པའི་བུ་ཚ་ཉམས་ལེན་ཆོས་སྒོར་ཚུད། །
འདིར་སྣང་ཁྱིམ་དུ་ཞེན་ལོག་བུ་ཐང་ཞོག །སྙིང་རྗེའི་བུ་མོ་ཁམས་
གསུམ་མག་པར་བྱིན། །གསོན་པོའི་ཆས་རྫོགས་ངང་ནས་ཡིག་དྲུག་
སྒྲོངས། །སྣང་ཚད་འཁྲུལ་བ་ལགས་ཏེ་བདེན་པར་མེད། །འཁོར་
འདས་རྣམ་རྟོག་ཙམ་སྟེ་ལོགས་ན་མེད། །རྣམ་རྟོག་ཤར་གྲོལ་ཤེས་
ན་ས་ལམ་རྫོགས། །གྲོལ་ལུགས་གནད་ཀྱི་ངང་ནས་ཡིག་དྲུག་སྒྲོངས།།
རང་སེམས་རིག་སྟོང་གཉིས་མེད་ཆོས་སྐུའི་ངང་། །མ་བཅོས་་་་་་
གཉུག་མར་བཞག་ན་རང་གསལ་འཆར། །བྱར་མེད་ཆིག་ཆོད་ངང་
དུ་བྱས་ཆོས་ཟིན། །རིག་སྟོང་རྗེན་པར་ཞོག་ལ་ཡིས་དྲུག་སྒྲོངས། །
གནས་པའི་སྟེང་ནས་འགྱུ་བའི་རྗེས་མཐུད་ཆོད། །འགྱུ་བའི་ངང་
ནས་གནས་པའི་རང་ངོ་ལྟོས། །གནས་འགྱུ་གཉིས་མེད་ཐ་མལ་་་་་
ཤེས་པ་སྐྱོངས། །རྩེ་གཅིག་ཉམས་ཀྱི་ངང་ནས་ཡིག་དྲུག་སྒྲོངས། །
ཀུན་རྫོབ་བརྟགས་ནས་དོན་དམ་བཏན་ལ་ཕོབ། །དོན་དམ་ངང་
ནས་ཀུན་རྫོབ་འཆར་ཚུལ་ལྟོས། །བདེན་གཉིས་དབྱེར་མེད་བློ་བྲལ་
གཉུག་མའི་གཤིས། །སྤྲོས་བྲལ་ལྟ་བའི་ངང་ནས་ཡིག་དྲུག་སྒྲོངས། །
སྣང་བའི་སྟེང་དུ་སེམས་ཀྱི་ཞེན་པ་ཆོད། །སེམས་ཀྱི་སྟེང་དུ་སྣང་
བའི་རྫུན་ཕུག་རྡིབ། །སྣང་སེམས་གཉིས་མེད་རྒྱ་གྲོལ་ཕྱལ་བ་ཆེ། །
རོ་གཅིག་རྟོགས་པའི་ངང་ནས་ཡིག་དྲུག་སྒྲོངས། །སེམས་ཀྱི་རང་
་33


49040152.tif
བཞིན་རིག་སྟོང་གཉུག་མར་གྲོལ། །རིག་པའི་རང་རྩལ་སེམས་རྟོག་
རང་སར་དག །སེམས་རིག་གཉིས་མེད་ཐིག་ལེ་གཅིག་གི་ངང་། །
བསྒོམ་མེད་ཆོས་སྐུའི་ངང་ནས་ཡིག་དྲུག་སྒྲོངས། །གཟུགས་སྣང་ལྷ་
རུ་ཤེས་ན་བསྐྱེད་རིམ་གནད། །མཛེས་དང་མི་མཛེས་སྣང་ཞེན་་་་་
རང་སར་གྲོལ། །ཞེན་མེད་སེམས་ཀྱི་སྣང་ཆ་འཕགས་པའི་སྐུ། །
མཐོང་སྣང་རང་གྲོལ་ངང་ནས་ཡིག་དྲུག་སྒྲོངས། །སྒྲ་སྣང་སྔགས་
སུ་ཤེས་ན་བཟླས་བརྗོད་གནད། །སྙན་དང་མི་སྙན་སྣང་ཞེན་རང་
སར་གྲོལ། །ཞེན་མེད་འཁོར་འདས་རང་སྒྲ་ཡིག་དྲུག་གསུང་། །
ཐོས་སྣང་རང་གྲོལ་ངང་ནས་ཡིག་དྲུག་སྒྲོངས། །དྲི་སྣང་སྐྱེ་མེད་་་་
ཤེས་ན་རྫོགས་རིམ་གནད། །ཞིམ་དང་མི་ཞིམ་ཞེན་སྣང་རང་སར་
གྲོལ། །ཞེན་མེད་དྲི་སྣང་འཕགས་པའི་ཚུལ་ཁྲིམས་དང་། །དྲི་སྣང་
རང་གྲོལ་ངང་ནས་ཡིག་དྲུག་སྒྲོངས། །རོ་སྣང་ཚོགས་སུ་ཤེས་ན་་་་
མཆོད་པའི་གནད། །བཅུད་དང་མི་བཅུད་ཞེན་སྣང་རང་སར་གྲོལ། །
ཞེན་མེད་བཟའ་བཏུང་འཕགས་པ་དགྱེས་པའི་རྫས། །རོ་སྣང་རང་
གྲོལ་ངང་ནས་ཡིག་དྲུག་སྒྲོངས། །རེག་སྣང་མཉམ་ཉིད་ཤེས་ན་རོ་
སྙོམས་གནད། །འགྲང་ལྟོག་ཚ་གྲང་སྣང་བ་རང་སར་གྲོལ། །ཞེན་
མེད་ཕྱི་ནང་རེག་བྱ་ལྷའི་ཕྲིན་ལས། །རེག་སྣང་རང་གྲོལ་ངང་ནས་
ཡིག་དྲུག་སྒྲོངས། །ཆོས་ཀུན་སྟོང་པར་ཤེས་ན་ལྟ་བའི་གནད། །
134


49040153.tif
བདེན་རྫུན་བློ་ཡི་འཛིན་སྟངས་རང་སར་གྲོལ། །ཞེན་མེད་སྣང་་་་་
སྲིད་འཁོར་འདས་ཆོས་སྐུའི་ངང་། །རྟོག་ཚོགས་རང་གྲོལ་ངང་་་་་
ནས་ཡིག་དྲུག་སྒྲོངས། །ཞེ་སྡང་ཡུལ་རྗེས་མ་འབྲང་ཁྲོ་བློ་ལྟོས། །ཁྲོ་
སྣང་རང་ཤར་རང་གྲོལ་གསལ་སྟོང་ངང་། །གསལ་སྟོང་མེ་ལོང་ཡེ་
ཤེས་ལོགས་ན་མེད། །ཞེ་སྡང་རང་གྲོལ་ངང་ནས་ཡིས་དྲུག་སྒྲོངས། །
ང་རྒྱལ་ཡུལ་རྗེས་མ་འཛིན་འཛིན་བློ་ལྟོས། །མཆོག་འཛིན་རང་་་་་
ཤར་རང་གྲོལ་ཡེ་སྟོང་ངང་། །ཡེ་སྟོང་མཉམ་ཉིད་ཡེ་ཤེས་ལོགས་ན་
མེད། །ང་རྒྱལ་རང་གྲོལ་ངང་ནས་ཡིག་དྲུག་སྒྲོངས། །འདོད་་་་་་
ཆགས་ཡུལ་རྗེས་མ་ཞེན་ཞེན་བློ་ལྟོས། །ཞེན་སྣང་རང་ཤར་རང་་་་
གྲོལ་བདེ་སྟོང་དང་། །བདེ་སྟོང་སོར་རྟོག་ཡེ་ཤེས་ལོགས་ན་མེད། །
འདོད་ཆགས་རང་གྲོལ་ངང་ནས་ཡིག་དྲུག་སྒྲོངས། །ཕྲག་དོག་ཡུལ་
རྗེས་མ་འབྲང་དཔྱོད་བློ་ལྟོས། །རྟོག་དཔྱོད་རང་ཤར་རང་གྲོལ་བློ་
སྟོང་དང་། །བློ་སྟོང་བྱ་གྲུབ་ཡེ་ཤེས་ལོགས་ན་མེད། །ཕྱག་དོག་་་་་
རང་གྲོལ་ངང་ནས་ཡིག་དྲུག་སྒྲོངས། །གཏི་མུག་ཡུལ་ལ་མ་རློམ་་་་
རང་ངོ་ལྟོས། །རྟོག་ཚོགས་རང་ཤར་རང་གྲོལ་རིག་སྟོང་ངང་། །
རིག་སྟོང་ཆོས་དབྱིངས་ཡེ་ཤེས་ལོགས་ན་མེད། གཏི་མུག་རང་གྲོལ་
ངང་ནས་ཡིག་དྲུག་སྒྲོངས། །གཟུགས་ཕུང་ཡེ་སྟོང་སྐྱེ་མེད་ནམ་་་་་
མཁའི་ངང་། །སྟོང་ཉིད་རིག་པའི་ཐིག་ལེ་སྤྱན་རས་གཟིགས། །
།35


49040154.tif
འགས་པ་ནམ་མཁའི་རྒྱལ་པོ་ལོགས་ན་མེད། །སྟོང་ཉིད་ལྟ་བའི་་་་
ངང་ནས་ཡིག་དྲུག་སྒྲོངས། །ཚོར་བ་ཡུལ་སེམས་གཉིས་སྦྲེལ་འཆིང་
བའི་ཞགས། །མཉམ་ཉིད་གཉིས་མེད་རྟོགས་ན་སྤྱན་རས་གཟིགས། །
འཕགས་པ་དོན་ཡོད་ཞགས་པ་ལོགས་ན་མེད། །རོ་མཉམ་རྟོགས་
པའི་ངང་ནས་ཡིག་དྲུག་སྒྲོངས། །འདུ་ཤེས་མཚན་མར་འཛིན་པ་
འཁྲུལ་བའི་བློ། །འགྲོ་ཀུན་སྙིང་རྗེས་འཛིན་ན་སྤྱན་རས་གཟིགས། །
འཕགས་མཆོག་འཁོར་བ་དོང་སྤྲུགས་ལོགས་ན་མེད། །དམིགས་་་་
མེད་སྙིང་རྗེའི་ངང་ནས་ཡིག་དྲུག་སྒྲོངས། །འདུ་བྱེད་འཁོར་བའི་
ལས་ཀྱིས་རིགས་དྲུག་འཁོར། །སྲིད་ཞི་མཉམ་ཉིད་རྟོགས་ན་སྤྱན་
རས་གཟིགས། །འཁྲོ་འདུལ་ཐུགས་རྗེ་ཆེན་པོ་ལོགས་ན་མེད། །
གཞན་ཕན་རོ་གཅིག་ངང་ནས་ཡིག་དྲུག་སྒྲོངས། །རྣམ་ཤེས་སེམས་
ཀྱི་རང་བཞིན་ཚོགས་བརྒྱད་ཆ། །སེམས་ཉིད་ཆོས་སྐུར་རྟོགས་ན་
སྤྱན་རས་གཟིགས། །འཕགས་མཆོག་རྒྱལ་བ་རྒྱ་མཚོ་ལོགས་ན་མེད། །
རང་སེམས་སངས་རྒྱས་ཤེས་པས་ཡིག་དྲུག་སྒྲོངས། །ལུས་སྣང་་་་་་
བདོས་བཅས་འཛིན་པ་འཆིང་བའི་རྒྱུ། །སྣང་སྟོང་ལྷ་་རུ་ཤེས་ན་་་་
སྤྱན་རས་གརིགས། །འཕགས་མཆོག་ཁ་སར་པ་ཎི་ལོགས་ན་མེད། །
སྣང་སྟོང་ལྷ་སྐུའི་ངང་ནས་ཡིག་དྲུག་སྒྲོངས། །ངག་སྣང་བརྗོད་་་་་
པའི་སྒྲ་རྟོག་འཁྲུལ་བའི་རྒྱུ། །གྲགས་སྟོང་སྔགས་སུ་ཤེས་ན་སྤྱན་་་་
།36


49040155.tif
རས་བརིགས། །འཕགས་མཆོག་སེངྒེ་སྒྲ་ཞེས་ལོགས་ན་མེད། །སྒྲ་
གྲགས་སྔགས་སུ་ཤེས་པས་ཡིག་དྲུག་སྒྲོངས། །སེམས་སྣང་བདེན་
ཞེན་འཁུལ་བ་འཁོར་བའི་རྒྱུ། །རྟོག་བྲལ་གཤིས་ལ་བཞག་ན་སྤྱན་
རས་གཟིགས། །འཕགས་མཆོག་སེམས་ཉིད་ངལ་གསོ་ལོགས་ན་མེད།།
སེམས་ཉིད་ཆོས་སྐུའི་ངང་ནས་ཡིག་དྲུག་སྒྲོངས། །སྣང་སྲིད་ཡེ་་་་་
ནས་དག་པ་ཆོས་སྐུའི་ངང་། །ཆོས་སྐུའི་རང་ཞལ་མཇལ་ན་སྤྱན་
རས་གཟིགས། །འཕགས་མཆོག་འཇིག་རྟེན་དབང་ཕྱུག་ལོགས་ན་
མེད། །དག་པ་རབ་འབྱམས་ངང་ནས་ཡིག་དྲུག་སྒྲོངས། །ལྷ་་་་་་
གཅིག་རྒྱལ་བ་ཀུན་འདུས་སྤྱན་རས་གརིགས། །སྔགས་གཅིག་སྙིང་
པོ་ཀུན་འདུས་ཡི་གེ་དྲུག །ཆོས་གཅིག་བསྐྱེད་རྫོགས་ཀུན་འདུས་
བྱང་ཆུབ་སེམས། །གཅིག་ཤེས་ཀུན་གྲོལ་ངང་ནས་ཡིག་དྲུག་སྒྲོངས།།
བྱས་པས་ཅི་བྱ་བྱ་བྱེད་འཁོར་བའི་རྒྱུ། །བྱས་ཚད་སྙིང་པོ་མེད་པའི་
ཚུལ་ལ་ལྟོས། །ད་ནི་བྱར་མེད་ངང་ལ་བཞག་ན་དགའ། །བྱ་བྱེད་
ཅམས་སེ་ཞོག་ལ་ཡིག་དྲུག་སྒྲོངས། །སྨྲས་པས་ཅི་བྱ་སྨྲས་ཚད་བྲེ་
མོའི་གཏམ། །འབྲེལ་མེད་རྣམ་གཡེང་སྐྱེད་པའི་ཚུལ་ལ་ལྟོས། །ད་
ནི་བརྗོད་མེད་ངང་ལ་གནས་ན་དགའ། །སྨྲ་བརྗོད་རྦད་ཀྱིས་ཆོད་
ལ་ཡིག་དྲུག་སྒྲོངས། །སོང་བས་ཅི་བྱ་འགྲོ་འདུག་ངལ་བའི་རྒྱུ། །
འཁྱམས་ཤིང་ཆོས་ལས་རིང་བའི་ཚུལ་ལ་ལྟོས། །ད་ནི་གཅིག་ཏུ་་་་
137


49040156.tif
སེམས་བག་ཕབ་ན་དགའ། །བག་ཕེབས་ལྷོད་ཀྱིས་སྡོད་ལ་ཡིག་་་་་
དྲུག་སྒྲོངས། །ཟོས་པས་ཅི་བྱ་ཟོས་ཚད་མི་གཙང་རྒྱུ། །ཟ་འདོད་
ཚིམ་པ་མེད་པའི་ཚུལ་ལ་ལྟོས། །ད་ནི་ཏིང་འཛིན་ཟས་སུ་ཟོས་ན་
དགའ། །བཟའ་བཏུང་བྱེད་འཕྲོ་བོར་ལ་ཡིག་དྲུག་སྒྲོངས། །བསམ་
པས་ཅི་བྱ་བསམ་ཚད་འཁྲུལ་བའི་རྒྱུ། །བསམ་དོན་ཐོག་ཏུ་མི་ཁེལ་
ཚུལ་ལ་ལྟོས། །ད་ནི་ཚེ་འདིའི་བློ་སྣ་བསྟུངས་ན་དགའ། །བློ་ཐག་
རྦད་ཀྱིས་ཆོད་ལ་ཡིག་དྲུག་སྒྲོངས། །འབྱོར་པས་ཅི་བྱ་ལོངས་སྤྱོད་
ཞན་པའི་བློ། །བསགས་ཚད་ཤུལ་དུ་ལུས་པའི་ཚུལ་ལ་ལྟོས། །ད་ནི་
བདག་འཛིན་ཞེན་པ་བཅད་ན་དགའ། །གསོག་འཇོག་རྩོལ་སྒྲུབ་
བོར་ལ་ཡིག་དྲུས་སྒྲོངས། །ཉལ་བས་ཅི་བྱ་གཉིད་ཚད་གཏི་མུག་་་་
ངང་། །སོས་དལ་མི་ཚེ་འཛད་པའི་ཚུལ་ལ་ལྟོས། །ད་ནི་སྙིང་ནས་
བརྩོན་འགྲུས་བསྐྱེད་ན་དགའ། །ཉིན་མཚན་རྣམ་གཡེང་སྤངས་་་་
ནས་ཡིག་དྲུག་སྒྲོངས། །ལོང་མེད་ལོང་མེད་སྡོད་པའི་ལོང་མི་འདུག།
འཆི་བདག་གློ་བུར་སླེབས་ན་ཅི་ཞིག་བྱ། །ད་ནི་འཕྲལ་ལ་ལྷ་ཆོས་
འགྲུབ་ན་དགའ། །ད་ལྟ་ལ་འུར་ཉིད་དུ་ཡིག་དྲུག་སྒྲོངས། །ལོ་དང་
ཟླ་གྲངས་ཞག་གི་རྩིས་ཀྱིས་ཅི། ད་ལྟ་སྐད་ཅིག་འགྱུར་བའི་ཚུལ་ལ་
ལྟོས། །སྐད་ཅིག་རེ་རེར་སོང་བཞིན་འཆི་ལ་ཉེ། །ད་ལྟ་ད་ལྟ་ཉིད་
ནས་ཡིག་དྲུག་སྒྲོངས། །ཚེ་ནི་ཉི་མ་བཞིན་དུ་ཕར་ཕར་འགྲོ། །འཆི་
138


49040157.tif
བདག་གྲིབ་སོ་བཞིན་དུ་ཚུར་ཚུར་འོང་། །ད་ནི་ཚེ་ལྷག་ཉི་རྒས་་་་་
གྲིབ་སོ་ཙམ། །སྡོད་པའི་ལོང་ཁོམ་མི་འདུག་ཡིག་དྲུག་སྒྲོངས། །
ཆོས་སུ་ཡི་གེ་དྲུག་པ་བཟང་མོད་དེ། །ཁ་ཡེངས་མིག་ཡེངས་བཟླས་
པས་འབྲས་མི་འབྱིན། །ངག་བཟླས་གྲངས་ལ་ཞེན་པ་ཨ་འཐས་བློ། །
རྩེ་གཅིག་སེམས་ལ་ལྟོས་ལ་ཡིག་དྲུག་སྒྲོངས། །ཡང་དང་ཡང་དུ་་་་
རང་གི་སེམས་བརྟགས་ན། །ཅི་ལྟར་བྱས་ཀྱང་ཡང་དག་ལམ་ལ་་་་
འགྲོ། །གདམས་པའི་གནད་བརྒྱ་འདུས་པ་འདི་ཁོ་ན། །གནད་་་་་
དོན་གཅིག་ལ་སྒྲིལ་ལ་ཡིག་དྲུག་སྒྲོངས། །དང་པོར་སྙིགས་མའི་་་་་
སྤྱོད་ལ་སྐྱོ་བའི་གཏམ། །གཏམ་འདི་རང་གིས་རང་ལ་གདམས་པ་
སྟེ། །རང་བློ་གཏིང་ནས་འགྱུར་བའི་སྨྲེ་སྔགས་ཚིག །ཁྱེད་ལའང་
འདྲ་འམ་སྙམ་ནས་ཕུལ་བ་ལགས། །མི་འདྲ་ལྟ་སྒོམ་མཐོན་པོའི་་་་
གདེངས་ཚད་དང་། །ལུགས་གཉིས་བྱ་བཞག་འགྲུབ་པའི་རྣམ་་་་་་
དཔྱོད་བློ། །རང་གཞན་བློ་གཏད་ཕེར་པའི་འདུན་གྲོས་ཤོམས། །
ཁྱེད་ལ་ཡོད་པར་གྱུར་ན་མཐོལ་ལོ་བཤགས། །བར་དུ་ལྟ་སྒོམ་་་་་་
གཏན་ལ་འབེབས་པའི་གཏམ། །རྟོགས་པའི་ཉམས་མྱོང་བདག་ལ་
མེད་མོད་ཀྱང་། །ཀུན་མཁྱེན་ཡབ་སྲས་བརྒྱུད་པ་རིན་གྲོ་ཆེའི། །
གསུང་གིས་བསྐྱངས་པའི་གོ་ཡུལ་བཤད་པ་ལགས ཐ་མ་ངེས་་་་་
འབྱུང་ཆོས་ལ་སྐུལ་བའི་གཏམ། །གཏམ་འདི་བརྗོད་དོན་མེད་ཀྱང་
139


49040158.tif
ཤུགས་ཀྱིས་ཐལ། །འོན་ཀྱང་སྲས་བཅས་རྒྱལ་བའི་བཞེད་གཞུང་
དང་། །མི་འགལ་ཉམས་སུ་བླངས་ན་སྐུ་དྲིན་ཆེ། །དེ་ལྟར་ཐོག་་་་་
མཐའ་བར་དུ་དགེ་བའི་གཏམ། །བྲག་དཀར་རྩེ་རྒྱལ་གྲུབ་པའི་་་་་
བྲག་ཕུག་ཏུ། །སྔར་འདྲིས་གྲོགས་ཀྱིས་བསྐུལ་བ་མ་བཟོད་ནས།
དུག་ལྔ་མེ་འབར་ཨ་བུ་ཧྲལ་པོས་བྲིས། །ཁ་བཤད་རྐྱང་པར་སོང་
ཡང་ཅི་ཆ་སྟེ། །དོན་བཟང་འཁྲུལ་བ་མེད་པའི་དགེ་ཚོགས་རྒྱུན། །
ཁྱེད་དང་བདག་བཅས་ཁམས་གསུམ་འགྲོ་བ་ཀུན། །ཆོས་མཐུན་
བསམ་པ་འགྲུབ་པའི་རྒྱུ་རུ་བསྔོ། །དགེའོ།།
༈འདབ་རྒྱས་ཟེའུ་འབྲུ་རྒྱས་པའི་གེ་སར་གྱི་ལང་ཚོ། །ཉ་གང་
ཟླ་་བས་ནོན་པའི་འོད་དཀར་གྱི་གདན་ལ། །བདེ་སྟོང་ཕྱག་རྒྱའི་
རྣམ་རོལ་གཡོ་མེད་དུ་བཞུགས་པའི། །ལྷ་གཅིག་བླ་མ་རྡོ་རྗེ་སེམས་
དཔའ་དེ་མཁྱེན་ནོ། །ལས་ངན་ཨ་བུ་ཤྲཱི་རྣམ་གཡེངས་ཅན་ཁྱོད་་་་
ཉོན་དང་། །སྔར་འཁྲུལ་འཁྲུལ་བས་བསླུས་བསླུས་ཨི་དྲན་ཡི་གོ། །
ད་འཁྲུལ་འཁྲུལ་བ་འདི་ལ་བག་ཟོན་དགོས་སོ། །སྟོང་ཟོབ་མི་ཚེ་མ་
བསྐྱལ་རང་སེམས་བསྐོར་དང་། །དགོས་མེད་བྱ་བློ་མང་པོ་ད་ནི་
སྐྱུར་ཐོང་། །བསམ་བརྒྱ་འགྲུབ་དུས་མེད་པའི་རང་སེམས་སྡུག་ཁུར།།
བྱས་བྱས་ཟིན་པ་མེད་པའི་རྣམ་གཡེངས་ཆུ་རིས། །རང་མགོ་རང་
གིས་མ་བསྐོར་ཁ་རོག་འདུག་དང་། །བརྒྱ་ཐོས་གཅིག་ཀྱང་མ་ཟིན་
140


49040159.tif
ཐོས་པས་ཅི་ཕན། །ཐོས་ཀྱང་དགོས་དུས་མི་དྲན་བསམ་པས་མི་་་་
ཕན། །ཉོན་མོངས་གཉེན་པོར་མ་སོང་སྒོམ་པ་སྐྱུར་ཐོང་། །བཟླས་
གྲངས་བསྙེན་ཚད་སོང་ཡང་བསྐྱེད་རིམ་མ་གོམས། །ཨ་འཐས་ལྷ་
སྐུ་གསལ་ཡང་གཉིས་འཛིན་མ་ཞིག །ལྟར་སྣང་འདྲེ་གདོན་འདུལ་
ཡང་རང་རྒྱུད་མ་ཐུལ། །བསྙེན་སྒྲུབ་ཁྲིགས་ཆགས་ལེགས་པའི་ཐུན་
བཞི་སྐྱུར་ཐོང་། །མཐོ་ན་གསལ་གསལ་ལ་འདྲ་ཡང་ལྷོད་ཆ་མ་སྐྱེས། །
དམའ་ན་གནས་གནས་འདྲ་ཡང་དྭངས་ཆ་མ་ཐོན། །ཕུར་ཚུགས་
རིག་ཆ་འདྲ་ཡང་གཏད་སོ་མདུང་ཚུགས། །སེམས་འཛིན་རྟོད་ཕུར་
བརྟན་པའི་ལྟ་སྟངས་སྐྱུར་ཐོང་། །བཤད་ཡམ་སྙན་སྙན་འདྲ་ཡང་
སེམས་ལ་མི་ཕན། །རིགས་ལམ་རྣོ་རྣོ་འདྲ་ཡང་འཁྲུལ་བའི་རུ་མ། །
གདམས་ངག་ཟབ་ཟབ་འདྲ་ཡང་ཉམས་སུ་མི་ལེན། །སེམས་་་་་་
གཡེངས་མིག་ནད་སྐྱེད་པའི་དཔེ་ལྟས་སྐྱུར་ཐོང་། །རྔ་ཆུང་ཏིང་་་་
ཏིང་བརྡུངས་ཀྱང་ཉན་ཡུལ་མཛེས་ཆོས། །ཤ་ཁྱེར་ཁྲག་ཁྱེར་ཟེར་
ཀྱང་གཅེས་འཛིན་མ་ཞིག །ཏིང་ཤག་སིལ་སིལ་བརྡུང་ཡང་་་་་་
དམིགས་གཏད་མི་འདུག །མཛེས་མ་ཛེས་ལྟར་སྣང་ལེགས་པའི་ཨོ་
ཟོབ་སྐྱུར་ཐོང་། །ད་ལྟ་སློབ་སློབ་འདྲ་ཡང་ནམ་ཕུག་མི་སྐྱོང་། །དེ་
རིང་ཤེས་ཤེས་་འདྲ་ཡང་ག་ལེར་རྗེས་མེད། །བརྒྱ་ལ་ལོབ་ནས་སོང་
ཡང་སེམས་ལ་མི་སྐོར། །དོ་གལ་ཆེ་མདོག་ཁ་པོའི་སློབ་མ་སྐྱུར་ཐོང་།།
141


49040160.tif
ད་ལོ་གཅེས་གཅེས་འདྲ་ཡང་སང་ཕོད་དེ་མེད། །ཉམ་ཆུང་བྱེད་་་་
མདོག་ཁ་ཡང་མཐོ་སྣང་ཆེ་འོང་། །ཕར་ལ་བརྩེ་བས་བསྐྱངས་ན་
ཕར་ཕར་རིང་བའི། །ཨ་གསར་ཁ་འཛུམ་ངོ་དགའི་སྙིང་གྲོགས་་་་་
སྐྱུར་ཐོང་། །འཛུམ་ལམ་དགའ་དགའ་འདྲ་ཡང་ཨི་བདེན་མི་ཤེས། །
སྐོར་ཅིག་བདེ་སྣང་འཆར་ཡང་ཟླ་དགུའི་སེམས་ནད། །ཟླ་གཅིག་
སྟབས་ཀ་བསྒྲིགས་ཀྱང་འགྲིགས་དུས་དཀའ་བས། །མིས་འཕྱ་རང་
སེམས་ཁྲེལ་བའི་གྲོགས་མོ་སྐྱུར་ཐོང་། །བཤད་བཤད་ཟིན་དུས་་་་་
མེད་པའི་ཆགས་སྡང་རུ་མ། །མཚར་མཚར་ཡག་ཡག་འདྲ་ཡང་་་་་
གཞན་སྐྱོན་རྗེས་ཟློས། །བཤད་ཡུལ་ཉན་ཉན་འདྲ་ཡང་ཞེ་ཁྲེལ་་་་་
ཕྲོད་འོང་། །དོན་མེད་ཁ་སྐོམ་སྐྱེ་བའི་སྐད་ཆ་སྐྱུར་ཐོང་། །རང་ལ་
ཉམས་མྱོང་མེད་པའི་དཔེ་ཐོག་བྲོ་བརྡུང་། །ཉན་མཁན་མོས་མོས་
འདྲ་ཡང་མི་བདེན་ངོ་མ། །ཆོས་འགལ་རང་གིས་བྱས་ན་ག་ལེར་ངོ་
ཚ། །ཁ་བཤད་ལེགས་ལེགས་འདྲ་བའི་ཆོས་བཤད་སྐུར་ཐོང་། །
མེད་དུས་མཁོ་སྣང་འཆར་ཏེ་ཡོད་ན་མི་མཁོ། །ལྡེབ་གྲངས་ཉུང་་་་
སྣང་འཆར་ཡང་བྲི་དུས་ཟད་དཀའ། །ས་སྟེང་དཔེ་ཆ་བྲིས་ཀྱང་་་་
ཆོག་ཤེས་མི་སྐྱེ། །བེད་མེད་བྲིས་གླ་མེད་པའི་དཔེ་ཆོད་སྐྱུར་ཐོང་། །
དེ་རིང་དགའ་དགའ་འདྲ་ཡང་སང་ཉིན་ཁྲོས་ཡོད། །མི་ངོ་དཀར་
ནག་འཚོས་འཚོས་དགའ་དུས་མི་འོང་། །དགའ་ཡང་དགོས་དུས་
14་2


49040161.tif
མི་ཕན་ཡི་ཆད་སྣོན་པ། །ངོ་དགའ་ངོ་བསྟོད་དགོས་པའི་ངོ་འཛིན་
སྐྱུར་ཐོང་། །ཆོས་དང་འཇིག་རྟེན་བྱ་བཞག་ཕོ་རབ་ཕྱག་ལེན། །དེ་
འདྲའི་ཤག་པོ་མ་རེ་ཨ་བུ་བུ་ལུ། །གླང་རྒན་སླས་ན་ཉལ་བའི་་་་་་
འདུན་ཕུག་ཨེ་གཟིགས། །ཟ་ཉལ་བཤང་གཅི་འདོར་འདི་མི་བྱེད་
ཁ་མེད། །བྱ་བྱེད་དེ་ལས་མ་མང་ཁྱོད་ཀྱི་ཡུལ་མིན། །རང་ཚོད་བྱ་
བ་གྱིས་ལ་ཁ་རོག་ཉོལ་སྡོད། །སྟོང་གསུམ་མན་ན་ཁྱོད་ཡོད་དམན་
ས་ཟིན་དགོས། །རྒྱལ་ཁམས་གོང་ན་ཡོད་ཀྱི་མཐོ་སྣང་མ་ཆེ། །རང་
འདྲར་གཅིག་ཀྱང་མེད་ཀྱིས་ཤག་པོ་མ་མང་། །ལུགས་གཉིས་བྱ་བ་
མེད་ཀྱང་ཡོད་དགོས་མ་ཟེར། །ཐམས་ཅད་ཐམས་ཅད་སྐྱུར་ན་་་་་
མདོ་དོན་དེ་ཡིན། །ཞེས་རྣལ་འབྱོར་དྲི་མེད་བློ་གྲོས་ཀྱིས་རང་གི་
རྒྱུད་ཚོད་དང་བསྟུན་པའི་ཞལ་གདམས་ཨ་བུ་ཤྲཱི་སྙིང་དང་འདྲ་བ་
ལ་གདམས་པ་ཉམས་སུ་ལེན་དགོས། ཉམས་སུ་ལེན་རྒྱུ་ཅང་མེད་
ཀྱང་བྱ་བ་ཐམས་ཅད་སྐྱུར་ནས་མདོ་དོན་དེ་ཡིན། ཆོས་མ་འགྲུབ་
ཀྱང་མ་ཁྲོ། ཞེས་གསུངས་སོ།།
༈གང་ཞིག་འཁོར་བར་འཁྱམས་པའི་འགྲོ་མང་ཁམས། །
ཐུགས་བསྐྱེད་སྨོན་པས་དུས་ཀུན་མི་གཏོང་བའི། །བྱང་ཆུབ་སེམས་
ཀྱི་མངའ་བདག་དམ་པའི་མགོན། །ཀུན་མཁྱེན་ཡབ་སྲས་བརྒྱུད་
པར་གསོལ་བ་འདེབས། །རིང་ནས་དྲིན་གྱིས་བསྐྱངས་པའི་མ་རྒན་
ཚོ་3


49040162.tif
འགྲོ། །སྣ་ཚོབས་ལས་ངན་ཁུར་གྱིས་ཆེས་ནོན་ཅིང་། །བཟོད་་་་་་
དཀའི་སྡུག་བསྔལ་ཆར་བཞིན་འབབས་མཐོང་ནས། །བདག་གི་་་་
སྙིང་འདི་དུམ་བུར་གས་ལ་ཐུག །འཁྲུལ་རྟོག་གྱ་གྱུའི་བློ་སྣ་བསླུ་་་་
བྲིད་མཁས། །ལས་ངན་སྡིག་པའི་གྲོགས་པོ་སྤང་རེ་དཀའ། །རང་
ཐག་དམ་པའི་ཆོས་སུ་མ་ཆོད་ནས། །བདག་ཀྱང་འཁོར་བའི་་་་་་
བཙོན་རར་ད་དུང་ཉལ། །ཆུང་ནས་གཞན་དབང་སོང་བས་ཆོས་
མ་འགྲུབ། །དར་ནས་འདོད་པའི་རྩེ་དགས་ཆོས་མ་འགྲུབ། །རྒས་
ནས་ལང་ཚོ་རྒུད་པས་ཆོས་མ་འགྲུབ། །ཀྱེ་མ་ཀྱི་ཧུད་ད་ནི་ཅི་ཞིག་
བྱ། །དུས་ངན་སྐྱེ་བོའི་བསམ་སྤྱོད་གྱ་མ་གྱུ། །སུ་དང་བསྟུན་ཀྱང་
དམ་པའི་ཆོས་དང་འགལ། །གང་ལྟར་བྱས་ཀྱང་ཀུན་ལ་མགུ་དུས་
མེད། །ད་ནི་དབེན་པའི་རི་ཁྲོད་མི་སྙོགས་རེ། །ཅི་ཙམ་འབྱོར་ཀྱང་
སེམས་ལ་ཁེངས་དུས་མེད། །གང་ཙམ་བསྒྲུབས་ཀྱང་ལས་ལ་འགྲུབ་
དུས་མེད། །སུ་ངོ་ཟིན་ཡང་ཀུན་ངོ་ཟིན་དུས་མེད། །ད་ནི་མཐུན་
འཇུག་བློ་སྣ་མི་བསྟུང་རེ། །ཅི་ཙམ་སྤྱོད་ཀྱང་འདོད་པར་ཆོག་ཤེས་
མེད། །གང་མང་ཤེས་ཀྱང་ཚིག་ལ་སྙིང་པོ་མེད། །ཚེ་གཅིག་ཟད་
ཀྱང་རྣམ་གཡེངས་ཟད་དུས་མེད། །ད་ནི་བློ་སྣ་འབྲལ་ཆོད་མི་བྱེད་
རེ། །ཉམས་སུ་མ་ལོན་ཐོས་པས་ཅི་ཞིག་བྱ། །འཁྲུལ་རྟོག་སྐྱེད་་་་་་
འཕེལ་བསམ་པས་ཅི་ཞིག་བྱ། །གཞི་མེད་རེ་དོགས་སྒོམ་པས་ཅི་་་་
།4་‘


49040163.tif
ཞིག་བྱ། །ད་ནི་ཆོས་མེད་གཅེར་ཉལ་མི་བྱེད་རེ། །ཚུལ་འཆོས་་་་་་
གཟུགས་བཅོས་འདུལ་བས་ཅི་ཞིག་བྱ། །ཉམས་ལེན་ཁ་བཤད་མདོ་
སྡེས་ཅི་ཞིག་བྱ། །དོན་མིང་སྟོང་འདང་མངོན་པས་ཅི་ཞིག་བྱ། །ད་
ནི་སྙོན་པ་གང་བདེ་མི་བྱེད་རེ། །བསོག་དཀའ་བསྲུང་དཀའ་་་་་་
འབྱོར་པས་ཅི་ཞིག་བྱ། །མངགས་དཀའ་མགུ་དཀའ་འཁོར་གྱིས་ཅི་
ཞིག་བྱ། །འགྲུབ་དཀའ་བསྐྱུར་དཀའ་ཁྱིམ་གྱིས་ཅི་ཞིག་བྱ། །ད་ནི་
སྤྲང་པོ་ལམ་ཟན་མི་བསྒུག་རེ། །སྣང་བ་དགྲར་ལངས་ཉན་ཐོས་་་་
དེས་ཅི་བྱ། །རྒན་མོ་བསམ་བཟང་བྱང་སེམས་དེས་ཀོ་ཅི། །ཉོན་
མོངས་འཆོལ་ཉོག་གསང་སྔགས་དེས་ཅི་བྱ། །ད་ནི་གུ་ཡངས་ཐ་་་་
མལ་མི་སྡོད་རེ། །རང་སྤྱོད་བསམ་ན་རང་ལ་ཁྲེལ་རྒོད་འཆོར། །
གཞན་སྤྱོད་བསམ་ན་གཞན་ལ་ཡི་མུག་སྐྱེ། །ད་ནི་གང་ལ་བསམས་
ཀྱང་སྙིང་རླུང་ལྡང་། །ད་ནི་སུ་ལ་བསམས་ཀྱང་ཡི་ཆད་སྐྱེས། །
འབྱུང་བ་དགྲར་ལངས་སྣོད་ལ་ཡི་རེ་ཆད། །གཡོ་སྒྱུ་ཟོལ་ཟོག་་་་་་
བཅུད་ལ་ཡི་རེ་ཆད། །ལས་ངན་རྒྱུན་རིང་འགྲོ་ལ་ཡི་རེ་ཆད། །ཚེ་
གང་དོན་མེད་ཀུན་ལ་ཡི་རེ་ཆད། །ཡི་ཆད་ཉམས་ཐག་སྡུག་གི་མཆི་
མ་འདི། །ཐུགས་རྗེ་ཡས་སྤྲུལ་མགོན་གྱིས་མ་ཕྱིས་ན། །འཁྲུལ་བ་
རྒྱུན་རིང་འཁོར་བའི་སེམས་ཅན་ལ། །ལས་ངན་སྡུག་བསྔལ་ངལ་
གསོ་སུ་ཡིས་སྦྱིན། །ཡོད་ཡོད་མེད་མེད་ཁ་འབྱམས་ཁ་ལ་ཁྱེར། །
།45


49040164.tif
ཡིན་ཡིན་མིན་མིན་ཚིག་གིས་མགོ་བསྐོར་གཏོང་། །ཏོག་གེ་མགོ་་་་
མཁྲིགས་ལྟ་བས་བསླུས་མཐོང་ནས། །ད་ནི་ལྟ་བ་ཕྱགས་མས་་་་་་
འདེགས་སྙིང་འདོར། །ལྷ་མཐོང་འདྲེ་མཐོང་ཉམས་ཀྱིས་སྣང་བ་
བྲིད། །ཁ་གདངས་མིག་བགྲད་ལྷ་བསྒོམ་འདྲེ་རུ་ལོག །ཨུ་ཚུགས་
གླེན་སྒོམ་སྒོམ་པས་བསླུས་མཐོང་ནས། །ད་ནི་སྒོམ་པ་རླུང་ལ་་་་་་
བསྐུར་སྙིང་འདོད། །ཚེ་འདིར་དོན་གཉེར་འདུལ་སྤྱོད་རྟགས་ལ་རེ། །
འདོད་ཆགས་དོན་གཉེར་སྔགས་སྤྱོད་རྐུབ་ལ་རེ། །གནང་མེད་སྟོང་
རྒྱུག་སྤྱོད་པས་བསླུས་མཐོང་ནས། །ད་ནི་སྤྱོད་པ་ཆུ་ལ་བསྒྱུར་སྙིང་
འདོད། །རང་འདོད་ཕུག་བཅུག་གཞན་ཕན་ཁ་ལ་རེ། །རང་ངོ་མ་
འཕྲོད་ངོ་སྤྲོད་རོ་ལ་འདེབས། །རང་དོན་མ་འགྲུབ་གཞན་ཕན་་་་་
བསླུས་མཐོང་ནས། །ད་ནི་འགྲོ་དོན་གཡང་ལ་བསྐུར་སྙིང་འདོད། །
རྟོག་ངོ་རང་རིག་བཅོས་མའི་གཅེར་ལ་རེ། །གནས་ངོ་རྒྱ་ཡན་ཟིན་
བུའི་ཉམས་ཀྱིས་བཅིངས། །ཡིན་རློམ་ང་རྒྱལ་འབྲས་བུས་བསླུས་
མཐོང་ནས། །ད་ནི་འབྲས་བུ་ཆུ་ལ་འཕེན་སྙིང་འདོད། །རང་་་་་་
ཉམས་མ་ལོན་གཞན་ལ་ཆོས་བཤད་བྱེད། །ཐོས་པ་དགྲར་ལངས་
ལོག་ལྟས་རང་རྒྱུད་སྤྲོས། །ཚིག་མཐའ་རྒྱང་དེད་ཐོས་པས་བསླུས་
མཐོང་ནས། །ད་ནི་ཐོས་བསམ་རྒྱུན་ཐག་བཅད་སྙིང་འདོད། །
དབང་མེད་འཁོར་ངན་འཐབ་མོས་རང་སྐྱིད་ཕུང་། །ལོག་ལྟ་སྐུར་
146


49040165.tif
འདེབས་མི་ཁས་རང་བཞན་ཕུང་། །དམ་པ་མདོ་མེད་ནག་མོས་་་་
བསླུས་མཐོང་ནས། །ད་ནི་མཇེ་གོག་རྩད་ནས་གཅད་སྙིང་འདོད། །
རང་ལུགས་མི་སྒྲུབ་གཞན་ལུགས་སྒྲུབ་ལ་རྒྱུག །གཅིག་ཉམས་མ་
ལོན་གཉིས་སྒྲུབ་ཟབ་ལ་རེ། །བློ་མང་སེམས་གཡེང་ཡིག་སྣས་་་་་་
བསླུས་མཐོང་ནས། །ད་ནི་ཉམས་ལེན་གཅིག་ལ་དྲིལ་སྙིང་འདོད། །
གཏོང་ཕོད་མེད་པའི་ནོར་སྒྲུབ་བསེ་རག་འཁོར། །བྱང་སེམས་མེད་
པའི་དབང་སྡུད་རང་དབང་འཆོར། །མཆོག་བོར་ལས་སྒྲུབ་ལྷ་་་་་་
འདྲེས་བསླུས་མཐོང་ནས། །ད་ནི་རང་སེམས་དབང་དུ་སྡུད་སྙིང་
འདོད། །གང་ལྟར་བསམས་ཀྱང་འགྲུབ་དུས་མི་འདུག་གི། །ཇི་་་་་
ལྟར་བྱས་ཀྱང་སྙིང་པོ་མི་འདུག་སྒ། །བྱས་བྱས་བསྒྲུབས་བསྒྲུབས་
རང་གཞན་བསླུས་མཐོང་ནས། །ད་ནི་བྱར་མེད་འཆི་བ་སྒུགས་་་་་
སྙིང་འདོད། །རྟོག་གེ་ཟོལ་ཟོག་གསར་མ་བྱེད་རེ་ཤི། །ཟོག་པོ་་་་་་
གཏེར་རྫུན་རྙིང་མ་བྱེད་རེ་ཤི། །ཚུལ་འཆོས་ངོམ་ཁྱེར་ཆོས་པ་བྱེད་
རེ་ཤི། །ང་རྒྱལ་མགོ་མཐོ་བླ་མ་བྱེད་རེ་ཤི། །ཟ་འདོད་སྟོང་རྒྱུག་གྲྭ་
པ་བྱེད་རེ་ཤི། །ཕྱི་ཆེ་ནང་སྟོང་བླ་བྲང་བྱེད་རེ་ཤི། །རྙེད་མང་ཡོད་
ཉུང་གདུལ་བྱ་བྱེད་རེ་ཤི། །རང་གཡེང་གཞན་བསླུ་ཆོས་བཤད་་་་་
བྱེད་རེ་ཤི། །མགོ་དམ་མཇུག་ལྷོད་དགེ་སློང་བྱེད་རེ་ཀྴི། །ཁ་འཇམ་
རྒྱུད་རྩུབ་བྱང་སེམས་བྱེད་རེ་ཤི། །སྡོམ་ཤོར་སྟུ་དགའ་སྔགས་པ་་་་
།47


49040166.tif
བྱེད་རེ་ཤི། །རེ་དོགས་ཟད་མེད་སྒྲུབ་པ་བྱེད་རེ་ཤི། །ད་ནི་མི་བྱེད་
བྱས་པས་བསླུས་ལ་ལྟོས། །ད་ནི་མི་བསམ་བསམས་པས་འཁྲུལ་ལ་
ལྟོས། །ད་ནི་མི་བཤད་བཤད་པས་གཡེངས་ལ་ལྟོས། །ད་ནི་མི་སྒྲུབ་
བསྒྲུབས་པས་བཅིངས་ལ་ལྟོས། །ད་ནི་ཁྱི་རྒན་གྲོང་མཐའ་ཉུལ་་་་་
སྙིང་འདོད། །ད་ནི་བ་རྒན་སླས་སུ་ཉལ་སྙིང་འདོད། །ད་ནི་མདོ་
མེད་ཅི་དགར་བྱེད་སྙིང་འདོད། །ད་ནི་མངོན་ཆུང་སྤྲང་འཁྱམ་་་་་
བྱེད་སྙིང་འདོད། །བླ་མ་མི་དགོས་རང་རྒྱུས་རང་གིས་ཤེས། །གྲྭ་པ་
མི་དབོས་རང་གཡོག་རང་གིས་ཐུབ། །བློ་རྩེ་མི་དགོས་སྐྱབས་འགྲོ་
ཁ་ཏོན་ཤེས། །ད་ནི་ཅི་བྱུང་གང་བྱུང་ཡིན་པ་སྙམ། །མདོ་མེད་ཤི་
རོའི་རང་ཚུགས་དེ་འདྲ་སྟེ། །ཁྱི་རྒན་རུལ་བའི་སྣང་ཚུལ་དེ་ལྟར་
ལགས། །ང་རྗེས་མ་སློབ་བསྟན་འཛིན་དམ་པ་རྣམས། །ཡ་རབས་
སྤྱོད་ལ་སྤྱན་མིག་ཡངས་པར་མཛོད། །ཕྱི་ཚུལ་སོ་ཐར་ཆོས་གོས་
སེར་ཟང་ཟང་། །ནང་ཚུལ་བྱང་སེམས་གཏོང་སྡུད་འཚུབ་ཉིལ་ཉིལ།།
གསང་བ་སྔགས་སྤྱོད་བརླ་ཁུག་རློན་ཅ་རེ། །དེ་འདྲའི་སྡོམ་པ་སུམ་
ལྡན་མཛད་པར་ཞུ། །རང་དོན་ལྟ་སྒོམ་ལྟ་སྟངས་མཐོ་ཅེར་ཅེར། །
གཞན་དོན་ཆོས་བཤད་སྙན་འགྱུར་འུར་ཆེམ་ཆེམ། གཉིས་དོན་་་་
འཁོར་སློབ་འདུ་བ་བྲེལ་ལིང་ལིང་། །དེ་འདྲའི་དོན་གཉིས་མཐར་
ཕྱིན་མཛད་པར་ཞུ། །ཆོས་ཕྱོགས་ཐོས་བསམ་སྒོམ་པའི་རྣམ་གྲངས་
1818


49040167.tif
མང་། །འཇིག་རྟེན་གཡོ་སྒྱུ་སྐོར་མབོའི་བློ་སྣ་རྒོད། །ཟུང་འཇུག་བྱ་
བ་ལས་ཀྱི་འཁོར་ལོ་རྒྱས། །དེ་འདྲའི་ལུགས་གཉིས་ཁྱད་འཕགས་
མཛད་པར་ཞུ། །མཚན་ཉིད་གཞུང་བཤད་མཁས་མང་ཁ་ལས་ཉོས། །
གསང་སྔགས་ཟབ་དོན་ཟབ་གཏེར་རྡོ་ལས་བརྐོས། །སྣ་ཚོགས་་་་་་
ཉམས་དབྱངས་ཀློང་རྡོལ་ཐུགས་ལ་ཤར། །དེ་འདྲའི་མཁས་གྲུབ་
གཏེར་སྟོན་མཛད་པར་ཞུ། །གྲུབ་མཐའ་ཀུན་ཤེས་ཤེས་ཐོབ་ཡིག་
ཚོགས་མང་། །ཡི་དམ་ཀུན་སྒྲུབ་ཐུགས་དམ་རྣམ་གྲངས་མང་། །
ཆོས་སྐྱོང་ཀུན་བསྟེན་གཏོར་བསྔོས་ཕྲོད་ཁ་མཐོ། །དེ་འདྲའི་བླ་མ་
མཚན་ལྡན་མཛད་པར་ཞུ། །ཕྱི་ཚུལ་བཟུགས་མཛེས་སྤྱོད་ལམ་ཆ་
ལུགས་གཙང་། །ནང་ཚུལ་བློ་རྣོ་ངོ་དགའ་རྙེད་ཚོལ་མཁས། །བལྟ་
དགའ་འགྲོགས་སྐྱིད་སེར་སྣའི་མདུད་པ་གྲོལ། །དེ་འདྲའི་གྲྭ་པ་་་་་
མཚན་ལྡན་བསྟེན་པར་ཞུ། །ཆོས་ཕྱོགས་ལག་དམ་མཐུན་འཇུག་
རྣམ་གྲངས་མཁས། །རང་དབང་མི་སྦྱིན་དཀོར་ཐོག་འགྱེད་ལ་་་་་་
མཁས། །རྙེད་ལོན་འཕྲལ་སྡུད་འཇའ་ཚོན་བྲིད་མཁས་པའི། །དེ་
འདྲའི་ཕྱག་མཛོད་ཚད་ལྡན་བསྟེན་པར་ཞུ། །ཟད་བསྒོམ་མེད་་་་་་
བཟླས་ཐབས་མེད་གཏོང་སྒོ་ཡངས། །བཟང་བཅོད་ངན་འཇོག་་་་
ཁེངས་དཀའ་སྟོང་པར་སླ། །བཞིན་སྡུད་སྡང་གཟིགས་དམན་ལ་
ཕྱག་ཀྱང་འབེབས། །དེ་འདྲའི་གཉེར་པ་ཚད་ལྡན་བསྟེན་པར་ཞུ། །
།49


49040168.tif
དེ་ལྟར་མཛད་ན་སྤྲུལ་སྐུའི་གྱོང་མ་བརྡབས། །བསླུས་པ་ཁེབ་ཆེ་བླ་
བྲང་རྐང་མ་སྟོང་། །གྲྭ་པའི་མགོ་བདུས་རང་གཞན་དོན་གཉིས་་་་
འགྲུབ། །དེ་འདྲའི་ཕུན་སུམ་ཚོགས་པའི་བཀྲ་ཤེས་ཤོག །
༈ཆིག་བརྒྱུད་མན་ངག་གི་ཡི་གེ་རིན་པོ་ཆེའི་མཛོད་ཅེས་བྱ་བ་བཞུགས་སོ། །བུ་
ཤྲཱིའི་ཡིད་ལ་ངེས་རྒྱུ། བརྗེད་མི་ཉན་པ་གསུམ་ཡོད་དེ། བཀའ་་་་་
དྲིན་ཅན་གྱི་བླ་མ། ཐུགས་རྗེ་ཅན་གྱི་སངས་རྒྱས། དྲན་པ་དང་་་་
ཤེས་བཞིན། དྲན་དགོས་པ་གསུམ་ཡོད་དེ། བསླབ་པ་སྦྱིན་པའི་
མཁན་པོ། བསླབ་པ་སྟོན་པའི་ཆོས། བསླབ་བྱ་དམ་སྡོམ། ཡོད་
དགོས་པ་གསུམ་ཡོད་དེ། ལུས་ན་སེམས། མལ་ན་ལུས། སེམས་ན་
ལྷོད། བརྗེད་ན་དགའ་བ་གསུམ་ཡོད་དེ། ཁྲོ་བའི་དགྲ། ཆགས་
པའི་ཡུལ། གཏི་མུག་གཉིད། འཛིན་ན་དགའ་བ་གསུམ་ཡོད་དེ།
ཚོགས་སུ་ཁ། གཅིག་པུར་ལག །ནམ་ཡང་སེམས། གསང་དགོས་
པ་གསུམ་ཡོད་དེ། རང་གི་ཡོན་ཏན། གཞན་གྱི་སྐྱོན། ཕྱིན་ཆད་
ཀྱི་བསམ་བློ། ངོམ་མི་ཉན་པ་གསུམ་ཡོད་དེ། གློ་བུར་གྱི་ངེས་་་་་་
འབྱུང་། གཡོ་སྒྱུའི་ཁུག་མགོ། འཕྲལ་གྱི་དགེ་སྦྱོར། འགྲོར་མི་ཉན་
པ་གསུམ་ཡོད་དེ། འཁོན་གྱི་གསེབ། མང་པོའི་ཚོགས། རྩེད་མོའི་
གྲལ། བཤད་མི་ཉན་པ་གསུམ་ཡོད་དེ། མི་མོས་པ་ལ་ཆོས མ་་་་
འདྲིས་པ་ལ་ལོ་རྒྱུས། མི་སྲིད་པའི་སྐད་ཆ། མི་དགོས་པ་གསུམ་་་་
160


49040169.tif
ཡོད་དེ། གྲོགས་ལ་དགའ་སྡུག །གཏམ་ལ་འགྱུར་ལྡོག །བྱ་བ་ལ་
ངོ་ལྐོག །བྱེད་མི་ཉན་པ་གསུམ་ཡོད་དེ། རང་མཐོང་གི་འགྱིང་།
གཞན་གྱི་བླ་བཙག །སུ་ལའང་བརྙས་བཅོས། འཆོར་མི་ཉན་པ་
གསུམ་ཡོད་དེ། མཐོན་པོ་ལ་རྒྱུ། ཟོག་པོ་ལ་དད་པ། སུ་ལའང་་་་
སྙིང་གཏམ། བརྟག་མི་ཉན་པ་གསུམ་ཡོད་དེ། མཛེས་མའི་ལུས།
གྲོགས་ཀྱི་བྱ་བ། རང་གི་ཡོན་ཏན། བསྟུན་དགོས་པ་གསུམ་ཡོད་དེ།
གཏམ་གྲོགས་དང་བསྟུན། གོས་ཡུལ་དང་བསྟུན། སེམས་ཆོས་་་་་
དང་བསྟུན། ཉན་མི་ཉན་པ་གསུམ་ཡོད་དེ། གཞན་གྱིས་བསྟོད་པ།
ཨ་གསར་གྱི་སྐད་ཆ། ཤེས་མེད་ཀྱི་ཁ་ད། ཡིད་ཀྱིས་སྨོན་མི་ཉན་པ་
གསུམ་ཡོད་དེ། ཕྱུག་པོའི་རྒྱུ། མཐོན་པོའི་ཐོབ། འཕྱོར་པོའི་རྒྱན།
གཏམ་གྱིས་སྨོད་མི་ཉན་པ་གསུམ་ཡོད་དེ། ཡུལ་སྡེས་བརྩི་བའི་མི། །
གཞན་གྱིས་བཙོང་རྒྱུའི་ནོར། རང་ལ་བརྩེ་བའི་བཤེས། བསྟོད་མི་
ཉན་པ་གསུམ་ཡོད་དེ། ཀུན་གྱིས་སྨད་པའི་མི། རང་མཐོང་ཅན་
གྱི་གླེན་པ། ཅང་མི་ཤེས་པའི་བྱིས་པ། བསྟོད་སྨད་གཉིས་ཀ་མི་་་་
ཉན་པ་གསུམ་ཡོད་དེ། རང་གི་ཉེ་འབྲེལ། རྒྱུས་མེད་ཀྱི་བླ་མ།
ལར་སུ་ལ་ཡང་། དེ་ལ་སོགས་པ་དུ་མ་ཞིག་ཡོད་དེ། མདོར་དྲིལ་
ན་དུས་ནམ་ཡང་རང་གིས་རང་ལ་ལྟོས། མ་བརྗེད། ཆོས་དང་་་་་
འཇིག་རྟེན་གཉིས་ཀ་འདིར་འདུས། གདམས་ངག་ཚིག་གཅིག་་་་
151


49040170.tif
ཡིན། ཤིན་ཏུ་ཟབ། རྣལ་འབྱོར་བ་དྲི་མེད་བློ་གྲོས་ཀྱིས་བུ་ཤྲཱི་སྙིང་
དང་འདྲ་བ་ལ་གདམས་པ་ཡིན་པས་ཉམས་སུ་ལོངས་ཤིག །དགེའོ།།
(ཀུན་བཟང་ཆོས་རྒྱལ་ལ་གདམས་པ། རྒྱལ་དང་རྒྱལ་བའི་སྲས་པོ་ཇི་
སྙེད་པ། །ཀུན་གྱི་ཐུགས་རྗེ་བྱིན་རླབས་འདུས་བའི་དཔྱིད། །དྲིན་
ཆེན་བླ་མ་རྫོགས་པའི་སངས་རྒྱས་དགོས། །མི་འབྲལ་སྤྱི་གཙུག་་་་་
རྒྱན་དུ་རྟག་བར་བཞུགས། །གང་ཞིག་འཁོར་བའི་གནས་ཀུན་ཉེས་
པའི་སྣོད། །དུག་སྦྲུལ་བཟེབ་དང་འདྲ་བར་ལེགས་མཁྱེན་ནས། །
ཡང་དག་ཐར་བའི་ལམ་ལ་འབྱོན་བཞེད་པ། །དེ་དག་ཀུན་གྱི་ལག་
ལེན་འདི་ལྟར་ལགས། །དང་པོ་ངེས་འབྱུང་ཆོས་ཀྱི་མགོ་ཡིན་པས། །
ཡ་ཀྲི་དགའ་ལྡན་ལྷ་ཡུལ་མན་ཆད་ནས། །མ་ཀྲི་ངན་སོང་གནས་
གསུམ་ཡན་ཆད་ཀྱི། །འཁོར་བའི་གནས་འདི་མེ་ཡི་འོབས་ལྟ་བུར། །
ཤེས་ནས་ཐེག་གསུམ་ལམ་ལ་སློབ་པ་དགོས། །བར་དུ་བྱང་སེམས་
ཆོས་ཀྱི་ལུས་ཡིན་པས། །འགྲོ་བ་འདི་ཀུན་ཕ་དང་མར་ཤེས་ནས། །
དེ་དག་དོན་དུ་སངས་རྒྱས་ཐོབ་འདོད་བློ། །བཅོས་མ་མིན་པར་་་་
སྙིང་ནས་སྐྱེ་བ་དགོས། །ཐ་མ་ཡང་དག་ལྟ་དང་དེའི་ཉམས་ལེན། །
ཕར་ལམ་མྱུར་དགྲོད་ཆོས་ཀྱི་རྐང་པ་སྟེ། །སྣང་སྲིད་ཆོས་ཀུན་སྤྲོས་
བྲལ་སྟོང་པའི་ངང་། །ལུང་དང་རིགས་པས་གཏན་ལ་འབེབས་པ་
ལགས། །འཁོར་འདས་ཆོས་ཀུན་རྩ་བ་རང་གི་སེམས། །སེམས་ནི་
152


49040171.tif
དང་པོ་བྱུང་བའི་ཡུལ་མེད་ཅིང་། །བར་དུ་གནས་པའི་གཞི་མེད་
སྟོང་པ་ཉིད། །ཐ་མ་འགྲོ་འོང་བྲལ་བ་གཉུག་མའི་ངང་། །བྱུང་་་་་
གནས་འགྲོ་གསུམ་བྲལ་བའི་རང་སེམས་ལ། །བལྟར་མེད་རང་ངོ་
བལྟས་ན་སྟོང་པར་མཐོང་། །སྟོང་ཉིད་ལོགས་སུ་མེད་དེ་སེམས་ཀྱི་
གཤེས། །ཡུལ་མེད་ཟང་ཐལ་མཐོང་ན་ལྟ་བ་ལགས། །གནས་་་་་་
ལུགས་ལྟ་བའི་ཉམས་ལེན་དེའི་ངང་དུ། །རྩལ་སྣང་འཁྲུལ་པའི་་་་་
རྣམ་རྟོག་ཅི་ཤར་ཡང་། །སྤང་བླང་ཆེད་འཛིན་མེད་པར་ཕྱམ་་་་་་
བརྡལ་བའི། །ཡེངས་སྒོམ་བྲལ་བའི་མཉམ་བཞག་སྒོམ་པ་ལགས། །
ཡུལ་སྣང་དགའ་སྡུག་ཆགས་སྡང་རེ་དོགས་བློ། །གང་ལའང་སྤང་
བླང་དགག་སྒྲུབ་མི་བྱ་བར། །ཐམས་ཅད་མཉམ་པའི་ངང་ནས་་་་་
འགྲོ་དང་འདུག །སྒྱུ་མའི་རོལ་པར་འཆར་བ་སྤྱོད་པ་ལགས། །
མདོར་ན་རང་ངོ་ཤེས་པ་ལྟ་བ་ལ། །དེ་ཡི་ངང་ལ་གནས་པ་སྒོམ་པ་
སྟེ། །དེ་ཉིད་རྐྱེན་དང་བསྲེ་བ་སྤྱོད་པའི་གནད། །ལྟ་སྒོམ་སྤྱོད་་་་་་
འབྲས་ཐ་དད་མེད་པ་ལགས། །ལྟ་བ་གང་ཡང་ཞེན་པ་མེད་པ་གཙོ། །
སྒོམ་པ་གང་ཡང་འཛིན་པ་མེད་པ་གནད། །སྤྱོད་པ་གང་ཡང་ཆོས་
དང་མཐུན་པ་མཆོག །ལྟ་སྒོམ་སྤྱོད་འབྲས་གཅིག་ཏུ་འདྲིལ་བ་་་་་་
གནད། །ཅི་ནས་རང་གི་སེམས་ལ་མི་ཕན་པའི། །ཆོས་དེ་ཁ་ཆོས་
ཡིན་གྱི་དོན་ཆོས་མིན། །རང་གི་སེམས་ལ་ཁྱད་པར་མི་འདུག་ན། །
153


49040172.tif
ལོ་བརྒྱར་མཚམས་སྒྲུབ་བྱས་ཀྱང་ངལ་བའི་རྒྱུ། །དེ་ཡང་ཡང་དག་
ཆོས་ཀྱི་གནད་འགགས་ཀུན། །དོར་ནས་གཟུགས་བརྙན་སྒྲུབ་པའི་
སྒྲུབ་པ་པོས། །ནེ་ཙོའི་འདོན་པ་ལྟ་བུའི་ཉམས་ལེན་འདི། །འཁྲུལ་
མེད་རྒྱལ་བསྟན་ཡིན་སྙམ་བདག་ལ་མེད། །ལོ་མཚམས་ཟླ་མཚམས་
ཁ་གྲངས་གྲངས་རྫོགས་ཤིང་། །དུང་ཕྱུར་དུང་ཕྱུར་བཟླས་པའི་་་་་
གྲངས་འཁྱོལ་ཡང་། །སེམས་ལ་ཆགས་སྡང་རྨོངས་གསུམ་མ་བྲི་ན། །
ཆོས་དེ་དོན་མེད་ཁོ་ན་ལགས་སྙམ་བགྱིད། །བསྐྱེད་རྫོགས་མེད་་་་་
པའི་ཆོ་ག་ཐུན་བཞི་དང་། །དྲག་དྲན་མེད་པའི་རྔ་རོལ་ཀུར་ཆེམས་
དང་། །ཏིང་འཛིན་མེད་པའི་བཟླས་བརྗོད་འབུག་འབུག་འདི། །
ཐར་བའི་ལམ་ལ་ཕྱོགས་ཙམ་ཉེ་རེ་ཀུན། །གལ་ཏེ་བསྐྱེད་རྫོགས་་་་
ཏིང་འཛིན་ཡོད་ན་ཡང་། །ཡང་དག་བྱང་ཆུབ་སེམས་དང་མ་་་་་་
འབྲེལ་ན། །འཁྲུལ་སྣང་འཁོར་བར་སྐྱེ་བའི་ས་བོན་ལས། །རྣམ་་་་
མཁྱེན་གོ་འཕང་འཐོབ་ལ་མི་ཕན་ནོ། །དེས་ན་གནད་དོན་མེད་་་་
པའི་ཆོས་གཟུགས་དང་། །འཁྲུལ་སྣང་ཚེ་འདི་སྒྲུབ་པའི་བན་་་་་་
འཁྱམས་དང་། །དཀོར་ཟན་དལ་ཁོམ་མེད་པའི་བླ་ཆུང་གི། །ལད་
མོ་མ་བྱེད་རང་སེམས་ཆོས་ཀྱིས་ཐུལ། །སེམས་ཐུལ་སེམས་ཐུལ་་་་་
རང་སེམས་ཆོས་ཀྱིས་ཐུལ། །བློ་ལྡོག་རྣམ་བཞིས་རང་གི་སེམས་་་་་
ཐུལ་ན། །ལྟ་སྒོམ་བཟླས་བརྗོད་བསྐྱེད་རྫོགས་མེད་ན་ཡང་། །ཐར་
།54


49040173.tif
བའི་ལམ་ལས་གཞན་དུ་འཕྱུགས་པ་མེད། །བློ་སྦྱོངས་བློ་སྦྱོངས་་་་་
རང་གི་བློ་འདི་སྦྱོངས། །བྱང་ཆུབ་སེམས་ཀྱིས་རང་གི་བློ་སྦྱངས་ན།།
ལུས་ངག་དགེ་བ་སྣ་གཅིག་མ་འགྲུབ་ཀྱང་། །རང་གཞན་དོན་་་་་་
གཉིས་མ་འབད་ཤུགས་ཀྱིས་འགྲུབ། །གལ་ཆེན་བྱང་ཆུབ་སེམས་ལ་
ཐུན་གཅིག་ཀྱང་། །ཉམས་ལེན་མི་བྱེད་བསྐྱེད་རྫོགས་སྒོམ་ལོ་དང་།།
བཟླས་བརྗོད་བྱེད་ལོ་ཆོས་པའི་གཟུགས་བརྙན་འདིའི། །ཁ་དེ་གྲོང་
ཚོ་དགུ་ཡི་སྐྱག་པས་ཆོད། །གྲོགས་ཁྱེད་ཡང་དག་ཆོས་ཞིག་སྒྲུབ་་་་
དགོངས་ན། །བློ་སྦྱོངས་བློ་སྦྱོངས་སྙིང་རྗེ་བྱང་སེམས་སྦྱོངས། །
གལ་ཆེན་ལན་དགུ་བཟླས་འདི་དགོངས་མཛད་ནས། །རང་སེམས་
ཆོས་ཀྱིས་ཐུལ་དང་གནད་དེ་ལགས། །ཁོ་བོས་ཡང་དག་བླ་མ་མང་
བསྟེན་ཞིང་། །ཕྱོགས་མེད་གྲུབ་མཐར་ཐོས་བསམ་རྒྱ་ཆེར་བྱས། །
གནད་དོན་སྙིང་པོར་བཏོན་ན་ཚིག་གཅིག་ཡིན། །ཚིག་འདི་དཔེ་
ལ་མ་བཞག་ཉམས་སུ་ལོངས། །ཞལ་གདམས་ཞལ་གདམས་ཟེར་
མཁན་མང་ན་ཡང་། །དཔེ་བྲིས་ཤོག་བུར་དྲིལ་ནས་ཉལ་ཚག་བྱེད།།
དེ་དོན་ཅི་ཡོད་ཙམ་ཡང་མི་ལྟ་ན། །དོན་མེད་ཡི་གེ་བྲིས་པ་ངལ་་་་
བའི་རྒྱུ། །དེ་འདྲའི་རང་བཞིན་མ་བྱེད་སྐུ་ཚེ་རིང་། །དེ་དོན་་་་་་
ཉམས་སུ་ལོངས་མཛོད་སྐུ་ཚེ་རིང་། །དེ་འབྲས་འདི་ཕྱིར་མངོན་་་་
འོངས་སྐུ་ཚེ་རིང་། །ཞལ་གདམས་དེ་ལས་མེད་དོ་སྐུ་ཚེ་རིང་། །སྐུ་
155


49040174.tif
ཚེ་རིང་མཛོད་ཀུན་བཟང་ཆོས་རྒྱལ་ཁྱེད། །ལུགས་གཉིས་བྱ་བཞག་
བྲལ་བའི་སྤྲང་འཁྱམས་བདག །བླ་མར་མཐོང་ན་ཞལ་གདམས་དེ་
ཡིན་ནོ། །གྲོགས་པོར་མཐོང་ན་སྙིང་གཏམ་དེ་ཡིན་ནོ། །རྒྱལ་་་་་་
འཕགས་དགོན་དུ་ཀུན་བཟང་ཆོས་རྒྱལ་ལ་གདམས་པ་དགེ། དགེའོ།།
1ལྷུན་གྲུབ་རྣོ་རྗེར་གདམས་པ། རྟག་ཏུ་རྒྱལ་བ་ཀུན་དང་སེམས་ཅན་
གྱི། །སྙིང་ལ་བདེ་ཆེན་རོ་གཅིག་ཡེ་ཤེས་སེམས། །འཇམ་པའི་་་་་་
དབྱངས་དེ་ང་དང་ཁྱོད་ཀྱི་ཡང་། །བྱང་ཆུབ་བར་དུ་རིསས་བདག་
དགེ་གྱུར་ཅིག །ངན་སྤྱོད་སྣ་དགུ་བག་མེད་བྱུང་རྒྱལ་གྱིས། །རྒྱུས་
ཡོད་ཡིད་ལ་སུན་པ་བསྐྱེད་ཟིན་ཀྱང་། །རྒྱུས་མེད་ཡུལ་ནས་ལྷུན་
གྲུབ་རྡོ་རྗེ་དེས། །བཟང་པོར་མཐོང་ནས་ཨ་བུ་ཧྲལ་པོ་བཀུར། །མ་
སྨིན་སྨིན་འདྲའི་ཕྱི་ཡི་ཚུལ་དཔགས་ནས། ཨ་མྲའི་རོ་བཞིན་ཆོས་
དོན་བླང་འདོད་དེ། །སྤང་བླང་གནས་ལ་རྩོམ་པ་གྱིས་ཤིག་ཅེས། །
ནན་གྱིས་བསྒོས་ནས་བྲི་གཞིའི་ལྡེབ་མའང་བྱིན། །དམ་པའི་ཞལ་
གདམས་དམན་པས་ཉན་རིགས་ཀྱང་། །གདོལ་པའི་གཏམ་ལ་སུ་
ཡིས་ཡིད་ཆེས་འོས། །འོན་ཀྱང་རི་དྭགས་རོ་ལས་གླ་རྩི་བཞིན། །
ལེགས་པར་བཤད་པ་ཀུན་ལས་བླང་འོས་ཡིན། །དམ་པ་དུ་མས་་་་
ཐུགས་རྗེས་བཟུང་བ་དང་། །མཁས་པའི་གཞུང་ལ་ཅུང་ཟད་་་་་་
སྦྱངས་པའི་མཐུས། །ཉམས་སུ་མ་བླངས་ནེ་ཙོའི་འདོན་པ་ལྟའི། །
།56


49040175.tif
ལེགས་བཤད་སྨྲ་བ་ལྷ་ཡུལ་བྱ་བཞིན་དབང་། །དེ་སླད་སྤོབས་པ་
བསྐྱེད་དེ་ཐོས་པ་དང་། །བསམ་དང་སྒོམ་པའི་གནས་ལས་ལེགས་
བརྩམས་ཏེ། །ཁྱོད་ལ་ཅུང་ཟད་གསོལ་གྱིས་འདིར་གསོན་ལ། །
བླང་འོས་ལགས་ན་བུང་བས་སྦྲང་བཞིན་བྱེད། །ཀྱེ་ལགས་ཐོས་པ་
རིན་ཆེན་སྒྲོན་མེ་སྟེ། །ཐར་ལམ་སྣང་བྱེད་ལམ་དང་ལམ་མིན་་་་་་
འབྱེད། །བླང་དོར་གོ་འབྱེད་མིག་དང་འདྲ་བས་ན། །ལམ་ཞུགས་
རྣམས་ཀྱིས་ཅིས་ཀྱང་བསྟེན་འོས་ཡིན། །དྲུག་པའི་ས་བརྙེས་རྒྱལ་
སྲས་ཆེ་རྣམས་ཀྱང་། །ཚིགས་བཅད་གཅིག་ཕྱིར་སྟོང་གསུམ་མེ་་་་་
མདག་གིས། །གང་ལས་འབོག་ནས་ཐོས་པ་འཚོལ་མཛད་ན། །
གནས་འདི་འདོར་ལ་ལམ་བཟང་ཇི་ལྟར་ཡོད། །ཐར་པའི་ཆ་་་་་་
མཐུན་ཚོགས་ཀྱི་ལམ་མཆོག་ཏུ། །ཐོས་པ་ཁོ་ནས་རང་རྒྱུད་གྲོལ་་་་
དགོས་ཀྱི། །སྒོམ་པའི་ཡེ་ཤེས་ཅིག་ཅར་སྐྱེ་དཀའ་བས། །ཤེས་རབ་
གསུམ་ལས་དང་པོར་ཐོས་པ་བསྔགས། །ཐོས་བྲལ་གང་ཟག་བསམ་
དང་སྒོམ་པ་ལ། །སྦྱོར་བར་རློམ་ཡང་ལམ་དང་ལམ་མིན་པ། །ཤེས་
པ་མེད་པས་ལམ་གོལ་གཡང་ས་རུ། །མུན་པར་རྡོ་འཕེན་རང་རྒྱུད་
བསླུས་པ་མང་། །ཐོས་པ་བྱ་བ་གསུང་རབ་རིན་པོ་ཆེ། །རྒྱལ་བའི་
སྡེ་སྣོད་བྱིན་རླབས་འོད་སྣང་ཅན། །ཚིག་གཅིག་ཐོས་ཀྱང་བསྐལ་
མང་སྒྲིབ་སྦྱོང་བའི། །ཁྱད་ཆོས་དགོངས་ལ་ཉན་ཀློག་ལྟ་བ་བརྩོན། །
།57


49040176.tif
རྒྱལ་དང་རྒྱལ་སྲས་སེམས་དཔའ་ཆེ་རྣམས་ཀྱི། །མཛད་པའི་ཚུལ་
དང་བསམ་གྱིས་མི་ཁྱབ་པའི། །ཆོས་ཚུལ་མཐོང་ནས་ཐུན་མོངས་
མ་ཡིན་པའི། །མོས་གུས་སྐྱེ་ངེས་ཆོས་ཀྱི་བྱིན་རླབས་ཡིན། །འདི་ལ་
མོས་བློ་སྐད་ཅིག་སྐྱེས་པས་ཀྱང་། །བསྐལ་མང་སྒྲིབ་བྱང་ཚེ་རབས་
ཐམས་ཅད་དུ། །དཀོན་མཆོག་མི་འབྲལ་རྒྱལ་དང་རྒྱལ་སྲས་དྲུང་། །
པདྨོའི་སྟན་གནས་དམ་ཆོས་ཉན་པར་དབང་། །དེ་སླད་གཉིས་སུ་
མེད་གསུང་སངས་རྒྱས་ཀྱི། །གསུང་རབ་ཐོག་མཐའ་བར་དུ་དགེ་
བ་སྟེ། །འཁྲུལ་མེད་ལེགས་བཤད་གཅིག་པུར་ཤེས་གྱིས་ལ། །ཐོས་
པའི་སྒོ་ཆེན་དང་པོ་ཕྱོགས་འདིར་དབྱི། །བཀའ་ཡི་དགོངས་འགྲེལ་
ཕུན་ཚོགས་བསྟན་བཅོས་གཞུང་། །འཕགས་ཡུལ་རྒྱན་དྲུག་ཞི་ལྷ་
ཟླ་གྲགས་དང་། །ཡོངས་གྲགས་གྲུབ་བརྙེས་རྒྱལ་བ་དངོས་འདྲ་བའི།།
ལེགས་བཤད་ཐོས་བསམ་འཇུག་སྒོ་གཉིས་པར་བཟུང་། །ཁྱད་པར་
འཇམ་པའི་དབྱངས་དངོས་ཞི་བ་ལྷའི། །གཞུང་བཟང་བྱང་ཆུབ་
ལམ་གྱི་སྲོག་གཅིག་པུར། །བཟུང་ནས་གྲུབ་བརྒྱའི་སྤྱི་མེས་ས་ར་་་་
ཧའི། །དོ་ཧའི་སྐོར་ལས་བློ་བྲལ་ཡེ་ཤེས་བཙལ། །ལྔ་རིག་སྣང་བའི་
ཆོ ཉིན་བྱེད་ས་པན་རྗེ། །མདོ་སྔགས་ལེགས་བཤད་འབྱུང་གནས་ཙོང་
ཁ་བ། །ཡོངས་རྫོགས་བསྟན་པའི་མངའ་བདག་ཀློང་ཆེན་པ། །
གངས་ལྗོངས་འཇམ་པའི་དབྱངས་དངོས་རྣམ་གསུམ་ཡིན། །ཕྱོགས་
158


49040177.tif
ལྷུང་གདོན་གྱི་དབང་དུ་མ་གྱུར་པས། །རྣམ་གསུམ་མཁས་པའི་་་་་
གཞུང་ལ་ལེགས་སྦྱངས་ན། །ཡོངས་རྫོགས་རྒྱལ་བའི་བསྟན་པ་རིན་
པོ་ཆེ། །ཇི་སྙེད་གཟུངས་དང་སྤོབས་པའི་ཡུལ་དུ་འགྱུར། །མཁས་
པའི་གཞུང་ལ་གོམས་པ་ཆེར་བསྐྱེད་ནས། །འཁྲུལ་མེད་ལམ་ལ་་་་་
ངེས་ཤེས་མ་ཐོབ་པར། །རྟོག་གེ་ཟོལ་མའི་ཆགས་སྡང་བསྟན་་་་་་
བཅོས་དང་། །རྫུན་གཏེར་ཟོག་པོའི་བསླུ་ཆོས་དུས་ལྟར་འཛེམ། །
རང་བློ་ཡང་དག་ལམ་ལས་མི་ཕྱེད་ཅིང་། །སྤང་བླང་གནས་ལ་སྤྱོད་
པའི་སྐལ་ཐོབ་ཚེ། །ངང་པས་ཆུ་ལས་འོ་མ་ཇི་ལྟ་བར། །ཕྱོགས་་་་་
མེད་གཞུང་ལས་ལེགས་བཤད་ཆ་ཤས་ལོངས། །དེ་ཚེ་ཐོས་པའི་་་་་
ཉིན་བྱེད་བཀྲག་འབར་བ། །རྨོངས་བློའི་མུན་པ་འཇོམས་པའི་་་་་་
དཀྱིལ་འཁོར་དེ། །བློ་གྲོས་རླུང་གི་རྟ་བདུན་ལ་ཞོན་ནས། །འཆད་
རྩོད་རྩོམ་པའི་གླིང་བཞི་ལོས་ཀྱང་བསྐོར། །ཐོས་པའི་ཚིག་གི་གོ་་་་
ཡུལ་མང་ན་ཡང་། །བསམ་པས་རང་གི་རྒྱུད་ལ་མ་སྦྱར་ན། །རང་
རྒྱུད་ཡང་དག་ལམ་ལས་ཕྱི་རོལ་དུ། །གྱུར་ནས་ངན་འགྲོའི་གཡང་
སར་འཁྱམས་པ་མང་། །དེ་སླད་ཐོས་པའི་ཆོས་རྣམས་རང་རྒྱུད་ལ།།
སྦྱར་ནས་ནན་ཏན་བསམ་པས་ཉམས་བླངས་ན། །ཆོས་དང་སེམས་
སུ་འདྲེས་ནས་རྒྱུད་གྲོལ་ཞིང་། །ཐོས་པ་མི་བརྗེད་གཟུངས་ཀྱིས་་་་
རྒྱས་ཐེབས་འགྱུར། །སྡེ་སྣོད་རྒྱ་ཆེ་གཞུང་ལུགས་གྲངས་མང་ཡང་། །
159


49040178.tif
ཀུན་གྱི་སྙིང་པོ་རྒྱལ་བའི་ལམ་དུ་གཅིག །རྒྱལ་བའི་ལམ་བཟང་་་་་
སྨོན་འཇུག་བྱང་ཆུབ་སེམས། འདི་ལས་གཞན་མེད་ཆོས་ཀུན་ཉིང་
ཁུ་ཡིན། །དམ་ཆོས་འོ་མའི་རྒྱ་མཚོ་བསྲུབས་པའི་སྐྱེས། །བྱང་ཆུབ་
སེམས་མཆོག་མར་གྱི་ཉིང་ཁུ་འདི། །ཐར་པའི་སྲོག་གི་ཟུངས་་་་་་
གཅིག་འགྲན་ཟླ་མེད། །དེ་ཕྱིར་ཆོས་ཀྱི་སྡོམ་དུ་བསམ་པར་མཛོད། །
ཆོས་གཅིག་བསམས་ན་ཆོས་ཀུན་དེར་འདུ་ཞིང་། །ཆོས་ཀུན་་་་་་
བསམས་ཀྱང་མཐར་ཐུག་དེར་འབབས་པ། །ཆོས་ཀྱི་སྙིང་པོ་སེམས་
མཆོག་རིན་པོ་ཆེ། །འདི་ལ་སྤྲོས་ཏེ་ཆོས་རྣམས་བསམ་པར་མཛོད། །
དེ་ལྟར་བསམས་ན་རྒྱལ་བའི་ཆོས་མཛོད་ཡིན། །རང་གཞན་གྲུབ་
མཐའི་ཆགས་སྡང་རང་སར་ཞི། །བསྟན་པ་ཐམས་ཅད་འགལ་མེད་
གཅིག་ཏུ་རྟོགས། །རྒྱལ་བའི་ལམ་དང་ནམ་ཡང་འབྲལ་བ་མེད། །
དེ་ལྟར་མ་ཤེས་ཕྱོགས་རེའི་ཐོས་པའི་རྗེས། །བསམ་ཤིང་བསམས་
ན་འཆལ་བའི་ཤེས་རབ་སྐྱེ། །གཞུང་ལུགས་ཐམས་ཅད་འགལ་འདུ་
ཁོ་ནར་མཐོང་། །ཆགས་སྡང་དབང་གིས་རང་གཞན་ཕྱོགས་སུ་རྩོད།།
ཁྱད་ཆོས་བྱེད་འདོད་ཆོས་སྤངས་ལས་ངན་བསག །ཐ་སྙད་རྟོག་
གེའི་རྩོད་པ་རྣམ་འཕེལ་ཏེ། །ཡང་དག་གཞུང་ལུགས་ལོག་པའི་་་་་
ལམ་དུ་འགྲེལ། །ཆོས་ལ་བརྟེན་ནས་ཆོས་མིན་འཕེལ་བར་འགྱུར། །
ཆགས་དང་སྡང་ཞུགས་མི་བཟད་ཀུན་སློང་འཕེལ། །ཆོས་མིན་ཆོས་
160


49040179.tif
ལྟར་བཅོས་ནས་སྟོན་པ་དང་། །རྙེད་དང་བཀུར་ལྟའི་ཆེད་དུ་་་་་་
བདག་འཚོང་བའི། །བྱང་ཆུབ་སེམས་དཔའ་ཕམ་པའི་ལག་རྗེས་སུ། །
ཤར་བའི་ཡིག་ཕྲན་བདུད་ཀྱིས་བྱས་པ་ན། །རང་སྡེས་མཐོང་ན་་་་
ལོག་པའི་ལམ་འགྲོ་ཞིང་། །གཞན་སྡེས་མཐོང་ན་བསྟན་པའི་བླ་་་་
འཚོང་ལ། །སུ་ཡིས་མཐོང་ཡང་ཆགས་སྡང་ཁོ་ན་འཕེལ། །དེ་སླད་
གསར་ཕྱོགས་རྟོག་གེ་ཟོལ་མ་དང་། །རྙིང་ཕྱོགས་རྫུན་གཏེར་ཟོག་
པོའི་བདུད་ལས་འདིས། །ཐར་འདོད་ལོག་ལམ་ཁྲིད་པ་གྲངས་མང་
ཞིང་། །བསྟན་སེལ་སྡེ་འཁྲུགས་སློང་བའི་རྗེས་མི་འབྲང་། །ཡང་
དག་ལམ་ལ་ཐོས་བསམ་བྱས་པའི་རྗེས། །སྒོམ་པའི་ཉམས་ལེན་བླ་
མའི་མན་ངག་བཞིན། །བྱང་ཆུབ་སེམས་ཀྱི་བསླབ་པས་བཞི་བཟུང་
ནས། །བསྐྱེད་དང་རྫོགས་དང་རྫོགས་པ་ཆེན་པོར་དྲིལ། །བྱང་་་་་
ཆུབ་སེམས་བྲལ་བསྐྱེད་རྫོགས་སྒོམ་ལོ་ཡང་ ཐར་པའི་ལམ་དུ་་་་་
འགྲོ་བར་དཀའ་བས་ན། །ཡང་དག་རྒྱལ་བའི་ལམ་བཟང་གཞུང་
བསྲངས་ཏེ། །ཀུན་ཏུ་བཟང་པོའི་སྤྱོད་ལ་དོན་གཉེར་དགོས། །
བསྐྱེད་རིམ་གསང་ཆེན་ལམ་གྱི་གཞི་མ་སྟེ། །གསང་སྔགས་ཐབས་
ཀྱིས་ཆེ་བའི་ཁྱད་ཆོས་མཆོག །ཐ་མལ་མཚན་རྟོག་སྡོམ་ལ་མེད་་་་
ཐབས་མེད། །དེ་ཕྱིར་འོག་མིན་བགྲོད་པའི་ཐེམ་སྐས་བཞིན། །
གོཡོ་ཐོབ་གོམས་བརྟན་མཐར་ཕྱིན་གྱུར་གྱི་བར། །རྟོག་པའི་ལྷ་་་་་་
6།


49040180.tif
སྐུར་རྩལ་སྟོང་ཆོས་ཉིད་དུ། །བསྲེ་བའི་སྣང་སྟོང་ཟུང་འཇུག་རྩལ་
འབྱོངས་ནས། །སྲོག་སྡོམ་གཟེར་བཞིའི་མན་ངག་གནད་དུ་བསྣུན།།
རྫོགས་རིམ་མཚན་བཅས་རྣམ་པ་གྲངས་མང་ཡང་། །ཀུན་གྱི་རྩ་བ་
གཏུམ་མོའི་གནད་ལ་འདུས། །དེ་སླད་མན་ངག་གནད་དང་ལྡན་
པ་ཡིས། །དྲོད་ཙམ་དོན་དུ་གཉེར་བ་མ་ཡིན་པར། །རླུང་སེམས་
དབུ་མར་འཛུད་པའི་མན་ངག་སྒས། །སྣང་གསུམ་དོན་གྱི་འོད་་་་་
གསལ་ལ་འདྲེས་ན། །རིམ་ལྔ་ཆོས་དྲུག་སྦྱོར་དྲུག་ལ་སོགས་པ། །
ཀུན་གྱི་གནད་དོན་གཅིག་ཏུ་འདུས་པ་ཡིན། །རྫོགས་ཆེན་ཀ་དག་
ལྷུན་གྲུབ་ཟུང་འཇུག་ལམ། །ཁྲེགས་ཆོད་ཐོད་བརྒལ་གདམས་པའི་
ཉམས་ལེན་མཐིལ། །སྙིང་ཏིག་གསང་བའི་མན་ངག་ཇི་ལྟ་བར། །
ཚེ་གཅིག་འོད་ལུས་འགྲུབ་པའི་ལམ་ལ་བསླབ། །དེ་ལྟར་ཐོས་་་་་་
བསམ་སྒོམ་པས་རྒྱལ་བའི་བསྟན། །ཡོངས་རྫོགས་རང་གི་རྒྱུད་ལ་
ཉམས་ལེན་པའི། །གནད་དོན་དེ་ལྟར་དགོངས་ན་བསྟན་པ་ཀུན། །
འགལ་མེད་ལམ་གྱི་ཆ་ལག་གཅིག་ཏུ་རྟོགས། །དེ་ཕྱིར་རྒྱལ་བའི་་་་
བསྟན་པའི་གནད་སྟོན་པའི། །ལེགས་བཤད་ཚིག་འདིས་ཁྱེད་་་་་་
ཐུགས་དགྱེས་སྐྱེད་པའི། །ཆོས་བཞིན་སྨྲ་བའི་ཨ་བུ་ཧྲལ་པོ་ཡང་། །
ཆོས་ལ་གོམས་པས་བསྐལ་མང་འདའ་གྱུར་ཅིག །མངྒ་ལམ།
༈བཀའ་དྲིན་མཚུངས་པ་མེད་པའི་ཐུགས་རྗེ་ཅན། །བྱིན་་་་་་
16་2


49040181.tif
རླབས་བསླུ་བ་མེད་པའི་དཀོན་མཆོག་གསུམ། །ཡིད་ཆེས་ཁྱེད་ཤེས་
དད་པས་གསོལ་བ་འདེབས། །རེ་ལྟོས་འགྲོ་བའི་ཤེས་རྒྱུད་ཆོས་ལ་
སྒྱུར། །གྲོགས་ཁྱོད་ཡང་དག་ཆོས་ལ་སློབ་འདོད་ན། །སྙིང་ནས་་་་
ཡིད་ཆེས་དད་པ་རྩེ་གཅིག་གིས། །བསླུ་མེད་དཀོན་མཆོག་གསུམ་
ལ་སྐྱབས་སུ་སོང་། །བློ་གཏད་བསླུ་བ་མེད་པ་འདི་ལ་གྱིས། །ཆོས་
རྣམས་ཀུན་གྱི་གཞི་རྟེན་སྐྱབས་འགྲོ་སྟེ། །སྐྱབས་འགྲོ་མེད་ན་ཐེག་
དགུའི་ཆོས་ཤེས་ཀྱང་། །མུ་སྟེགས་ཕྱི་པའི་གཞུང་དང་ཁྱད་པར་་་་
མེད། །དེ་ཕྱིར་སྐྱབས་འགྲོ་ཆོས་ཀྱི་རྟེན་གཞིར་ཟུངས། །རྒྱལ་དང་
རྒྱལ་སྲས་ཀུན་གྱི་བགྲོད་ཅིག་ལམ། །ཐེག་ཆེན་ལམ་གྱི་བློ་སྦྱོང་འདི་
ཡིན་ཏེ། །བྱང་ཆུབ་སེམས་མཆོག་ཡིད་བཞིན་རིན་པོ་ཆེ། །འདི་ལ་
མ་བརྟེན་རྫོགས་པའི་སངས་རྒྱས་མེད། །བྱང་ཆུབ་སེམས་ཀྱིས་མ་
ཟིན་བསྐྱེད་རྫོགས་སོགས། །གསང་སྔགས་ལམ་གྱི་ཉམས་ལེན་བྱེད་
ལོ་ཡང་། །ཐེག་ཆེན་ལྟ་ཅི་ནང་པའི་ཆོས་སུ་ཡང་། །འགྲོ་དང་མི་
འགྲོ་ཤེས་པར་དཀའ་བ་ལགས། །བྱང་ཆུབ་སེམས་དང་ལྡན་ན་ཚེ་
རབས་ཀུན། །ངན་འགྲོར་མི་ལྷུང་ཚོགས་གཉིས་ཤུགས་ཀྱིས་རྫོགས།།
རང་གཞན་དོན་གཉིས་མ་ལུས་མཐར་ཕྱིན་ནས། །མཐར་ཐུག་་་་་་
རྫོགས་པའི་སངས་རྒྱས་ངེས་པར་ཐོབ། །དེ་ཕྱིར་སྐྱབས་སུ་འགྲོ་་་་་
དང་སེམས་བསྐྱེད་པ། །འདི་གཉིས་ཆོས་རྣམས་ཀུན་གྱི་མདོ་་་་་་
163


49040182.tif
འགགས་ཏེ། །གཉིས་འདི་ཇི་ལྟར་བཤད་བཞིན་ཉམས་བླང་ན། །
སྡོམ་པ་གསུམ་སོགས་ཆོས་ཀྱི་གནད་ཀུན་འདུས། །དེ་བས་གཉིས་
འདིར་མ་འདུས་གཞན་པའམ། །གཉིས་པོ་འདི་ལས་ལྷག་པའི་་་་་་
ཉམས་ལེན་ཞིག །ངས་ནི་སྡེ་སྣོད་བལྟས་ཀྱང་མ་མཐོང་ལ། །དམ་
པའི་བཤེས་གཉེན་བརྟེན་ཀྱང་མ་ཐོས་སོ། །གང་ཞིག་འཁོར་བ་མེ་
དོང་འདྲ་བའི་འོབས། །འདི་རུ་ཆུད་ན་སྡུག་བསྔལ་རང་བཞིན་ཏེ། །
བདེ་བའི་གོ་སྐབས་གང་ནའང་མེད་པའི་ཚུལ། །ཡང་དག་ཤེས་་་་་
ནས་ངེས་འབྱུང་བློ་སྐྱེ་མཛོད། །ངེས་འབྱུང་འདི་ལ་བརྟེན་ནས་་་་་
རང་དང་གཞན། །གཉིས་པོའི་དོན་དུ་སྐྱབས་སུ་འགྲོ་བ་དང་། །བླ་
ན་མེད་པའི་བྱང་ཆུབ་སེམས་མཆོག་བསྐྱེད། །རྒྱུན་དུ་རང་གི་་་་་་
སེམས་ལ་བརྟགས་བྱ་སྟེ། །རང་རྒྱུད་རྣམ་རྟོག་ཡན་པར་མ་ཤོར་་་་
བར། །དགེ་བློ་བསྐྱེད་ཅིང་མི་དགེའི་རྟོག་པ་སྤང་། །གང་ཡང་རང་
བཞིན་མེད་པར་ཤེས་པར་བྱ། །རྒྱུན་དུ་རང་གི་སེམས་ལ་མ་་་་་་
བརྟགས་ན། །ཆོས་སྒྲུབ་རློམ་ཡང་ང་རྒྱལ་སྣོན་མ་སྟེ། །གཞན་གྱིས་
བསྟོད་ཅིང་དཀོར་ནག་འཕེལ་བའི་རྒྱུས། །ཆོས་དེ་ངན་སོང་སྐྱེ་་་་་
བའི་སྣོན་མ་ལགས། །གཞན་གྱིས་མི་ཤེས་རང་སེམས་ལྐོག་ཏུ་འདུལ།།
ཆོས་དང་སེམས་རྒྱུད་དབྱེར་མེད་འདྲེས་པ་དེར། །བསྒོམས་་་་་་
བསྒོམས་བཟླས་བཟླས་ཁ་ཕོད་མེད་ན་ཡང་། །རྒྱལ་བ་རྣམས་ཀྱི་་་་
།6་།


49040183.tif
ཐོགམཐའབརགསུམ༤དགེབའིགཏམ་ཉམས་ལེན་དམ་པའི་སྙིང་རྣར།
རྗེས་འཇུག་ངེས་པར་ཡིན། །དེ་ཕྱིར་ཨ་ཀྱང་འདི་འདྲའི་ཚུལ་་་་་
བསླབས་ཏེ། །ཆོས་བརྫུ་ཟོག་པོའི་རྗེས་སུ་མི་འབྲང་བར། །ཆོས་་་་
མཛད་དམ་པའི་མཛད་བཟང་ལྟར་བགྱིས་ཏེ། །རང་གཞན་དོན་
གཉིས་མཐར་ཕྱིན་མཛད་པར་ཞུ། །ཁོ་བོའི་རྒྱུད་ན་ཡོན་ཏན་སྣ་་་་
གཅིག་ཀྱང་། །མེད་མོད་རྩ་བའི་བླ་མ་སངས་རྒྱས་དངོས། །དེ་ཡི་
གསུང་སྒྲོས་མང་ཞིག་ཐོས་དེའི་ཕྱིར། །བཤད་པའི་ཚིག་འདི་ཡང་
དག་ཆོས་དང་མཐུན། །དེ་སྐད་དམ་པ་གང་གི་བཀས་བསྐུལ་ནས། །
མི་འདོད་ལས་ཀྱིས་དེད་པའི་སྒར་གྲལ་ནས། །བརྒྱ་བསམ་གཅིག་
དོན་མེད་པའི་ལས་ངན་པོ། །ཁྱི་རྒན་དཔལ་དགེ་སྡོམ་པོས་བྲིས་་་་
མདོག་བྱས། །དགེའོ། །དགེའོ། །དགེའོ།།
༄ཚོ།།བླ་མ་ལ་ཕྱག་འཚལ་ལོ། །ཐོག་མཐའ་མི་མངོན་སྲིད་པའི་
གྲོང་ཁྱེར་དུ། །སྡུག་བསྔལ་གསུམ་གྱིས་མནར་བའི་འགྲོ་ཁམས་ལ། །
གཅིག་ཏུ་བརྩེར་དགོངས་ཡེ་ཤེས་སྒྱུ་མའི་འཕྲུལ། །ཅིར་ཡང་ངོམ་
མཛད་དཔལ་མགོན་བླ་མར་འདུད། །མ་རིག་ཤིང་ལ་དུག་ལྔའི་་་་་
མེས་བཟུང་བའི། །རྨོངས་པའི་ཁ་འདི་ནགས་ཀྱི་མེ་ཆེན་བཞིན། །
གདམས་པའི་རླན་བཅུད་སྤྲོ་བ་མ་མཆིས་ཀྱང་། །བསྐུལ་པའི་ཚུལ་
གྱིས་རྔ་ལ་དབྱུག་གུ་བཞིན། །རང་ཉམས་མེད་པའི་བཤད་ཡམ་རི་
དྭགས་ཁྱུས། །སྙིང་གི་སྤང་ཐང་ལྷས་སུ་བགྱིད་མོད་ཀྱང་། །ཐུགས་
165


49040184.tif
ལ་འཕྲོད་པའི་དོན་བཟང་བདུད་རྩིའི་ཞོ། །དམ་པའི་གྲོགས་ལ་་་་་
དྲང་དུ་མེད་དེས་ནོངས། །དེ་ལྟ་ན་ཡང་གྲུབ་བརྙེས་གོང་མ་རྣམས།།
ཕྱི་ཡི་ཡུལ་འདི་དཔེ་ཆར་གསུངས་པས་ན། །དཔེ་ལས་བཤུས་ཏེ་་་་
ངེས་ཤེས་དམ་པའི་ངག །ཁྱེད་ལ་གསོལ་ན་བརྩེ་བའི་ཐུགས་ཀྱིས་
དགོངས། །ཀྱེ་ལགས་ལྟོས་དང་མི་རྟག་སྲིན་མོའི་ཁ། །གླལ་བའི་་་་
ཁྱོན་འདི་བདེན་བཞིའི་ཆོས་ཀུན་གྱི། །གླེང་གཞི་ལགས་ཏེ་འཁོར་
བའི་གྲོང་ཁྱེར་ན། །སྣོད་བཅས་འཇིག་རྟེན་ཟ་བ་པོ་ཡང་འདི། །
སྔར་ཞིག་བཀོད་ཅིང་བཀོད་པའི་སྟོང་ཁམས་བརྒྱ། །ཐོས་པའི་་་་་་
སྒྲེགས་སྐད་ཐོས་པ་ཡོད་ལགས་ཀྱང་། །ངེས་འབྱུང་རླུང་གིས་བ་སྤུ་
མི་གཡོ་བ། །རྟག་འཛིན་བདུད་འདིས་ཡིད་དབང་འཕྲོག་པས་ལེན། །
ཀྱེ་མ་གཅིག་ཏུ་བརྟན་པའི་ནོར་འཛིན་མ། །སྲིད་ན་སྲ་བའི་དཔེ་རུ་
བགྱི་མོད་ཀྱང་། །མི་རྟག་སྲིན་མོ་འདི་མཐོང་རླུང་ཤུགས་ཀྱིས།
བཏབ་པའི་རང་བཞིན་འདར་བ་གཟིགས་ལགས་སམ། །ཚུལ་འདི་
མཁས་པའི་རང་བཞིན་གྲོང་པའི་ཁྱིམ། །གྲུབ་པའི་གདན་སར་་་་་་
བཏགས་པའི་བཇིད་བག་བརྒྱ། །གཏུབས་ནས་རྡུལ་གྱི་ཕུང་པོར་
སྤུངས་པ་འདིས། །སེམས་ཞིག་ཡོད་ན་ངེས་འབྱུང་མགྲོན་དུ་འབོད། །
མི་རྟག་སྲིན་མོས་བྱ་གཏོང་འདི་མཐོང་ཡང་། །ད་དུང་སྐྱོ་བ་མེད་
པའི་ལུས་ཅན་པ། །རང་གསོད་འཇུར་བུ་བཅའ་བའི་བྲེལ་རྒྱུག་ལས།།
166


49040185.tif
ངེས་འབྱུང་ནགས་སུ་མི་འབྲོས་འདི་སྨྱོས་སམ། །ཀྱི་ཧུད་སུན་པ་་་་
མེད་པའི་འཁོར་བ་ན། །བྱ་བྱེད་ཡང་པོས་དམྱལ་བའི་འཐབ་མོ་་་་
བཞིན། །རང་གཞན་གཉིས་ཕུང་ལན་བརྒྱར་མཐོང་ན་ཡང་། །སྐྱོ་
ནས་སྒྱུར་དུ་མེད་པ་འདི་ཅི་ཞིག །གདམས་ཟབ་ཐོང་བཤོལ་ཡོད་
དགུའི་རྣོ་སོ་ཡང་། །འདེབས་ས་འདི་སྣང་ཐ་བ་འདི་ལགས་ན། །
སྲིད་འབྱོར་རྡུལ་དུ་ཞིག་པའི་ལྟད་མོ་འདི། །གདམས་ཟབ་སྟོང་གི་
ཉིང་ཁུ་ཉིད་དུ་དགོངས། །འཁྲུལ་མེད་རྒྱལ་བའི་བཀའ་ཞེས་གྲགས་
ན་ཡང་། །དད་མེད་མིག་སྔར་ཤོག་ལོབས་རི་མོ་ཙམ། །ཟབ་གནད་
དམ་པའི་གསུང་ཞེས་ཉན་ན་ཡང་། །ངེས་འབྱུང་མེད་ལ་ཞལ་གྱི་
རླངས་པར་ཟད། །སྐྱེས་ཚད་འཆི་དང་བསགས་ཚད་འཛད་པ་དང་།།
བརྩིགས་ཚད་འགྱེལ་པའི་སྣང་ཚུལ་ཕྱོགས་རེ་ཙམ། །མང་དུ་མཐོང་
ཡང་སྙིང་ལ་མ་ངེས་པ། །ཆོས་ཀྱིས་དྲེད་པའི་རང་རྒྱུད་སྲ་བས་ལན། །
མི་རྟག་ཡོད་དགུའི་སྣང་ཚུལ་དུས་གཅིག་ཏུ། །ངོམས་པའི་གཤིན་
རྗེའི་གར་མཁན་སླེབས་པ་འདི། །དམ་པའི་གསུང་སྒྲོས་སྟོང་གི་་་་་
བདེན་དཔང་དུ། །ངེས་ན་ཡིད་ཆེས་འདི་ལ་འགའ་བར་རིགས། །
སློབ་དཔོན་འདི་ལགས་གདམས་པའི་ཟབ་གནད་འདི། །དྲན་་་་་་
བགྱིད་སྐྱོ་ཤས་བསྐྱེད་འོས་འདི་ལགས་ཏེ། །ད་རེས་གཤིན་རྗེ་་་་་་
གདུག་པའི་གར་སྟབས་འདིས། །མི་རྟག་སྲིན་མོའི་འཇབ་ཁུར་བུད་
།67


49040186.tif
དཔལསྤྲུལབཀའའབུམ། དེབབཅདཔ། ——
པ་ལགས། །ཀྱེ་ལགས་ཕུན་ཚོགས་དབེན་པའི་ལྗོངས་ཤིག་ན། །
དཔེན་གསུམ་གྲིབ་བསིལ་སྣུམ་པའི་རེག་འཇམ་ཅན། །རབ་དགའི་
ལྗོན་ཤིང་ལྷ་མོའི་མཛེས་སྡུག་གིས། །ལག་པད་བསྐྱོད་བཞིན་འབོད་
པ་དེ་གཟིགས་སམ། །རྒྱང་ནས་མི་རྟག་སྲིན་མོ་འཇབ་འདུག་ཀྱེ། །
མཆོངས་པའི་གོམས་སྟབས་ནན་སླེབས་མི་ཤེས་ཀྱི། །མྱུར་བར་ང་
ཅན་ཤོག་ཅེས་དུས་བཞིའི་མགྲོན། །གྲོགས་སུ་སྦྲན་ནས་འབོད་པ་
མ་ལགས་སམ། །ལྷ་མོ་མཆོག་འདི་ལྷ་ཡི་ཡང་ལྷ་དེས། །ལྷ་སྲས་་་་་
སྟོང་གི་མ་མ་ཡིན་སྐད་དེ། །འདི་དྲུང་ཕྱིན་ན་འཁྲུལ་བའི་ཁུར་ཆེན་
ཡང་། །ཕྱོག་ནས་ངལ་བསོའི་སྟེགས་ལ་འགོད་ཅེས་ཐོས །ངེས་་་་
འབྱུང་མདོག་དཀར་ཉམས་ལེན་བཅུད་ཀྱིས་རྒྱས། །དབེན་གསུམ་
ཏོག་ལས་གཞིབས་པའི་སྟབས་བདེ་བ། །སྙིང་ལ་ངེས་པར་འབབས་
པའི་ལྷ་ཆོས་བཅུད། །རོ་མངར་ནུ་མ་འདི་ཡིས་སྣུན་པར་ངེས། །
སྔོན་བྱོན་དམ་པའི་སྐྱེ་པོ་སྟོང་དག་ཀྱང་། །འདི་དྲུང་ཕྱི་ནས་ཉམས་
ལེན་བཅུད་གསོལ་ཏེ། །ཡོན་ཏན་ལུས་རྩལ་རྒྱས་པའི་གར་སྟབས་
དང་། །རྟོགས་པའི་མྱོས་གླུ་ཅིར་ཡང་ངོམས་ཞེས་གྲགས། །ད་ལྟའི་
དུས་ནའང་གཞན་ལ་ཕན་བརྩོན་ཞིང་། །མཐའ་ཡས་ཡོན་ཏན་་་་་
གཏེར་ལ་དབང་བསྒྱུར་བའི། །དམ་པ་དེ་དག་དཔེན་པའི་ནགས་
ཚལ་ལ། །གཅིག་ཏུ་དགྱེས་དེས་བསླབ་གསུམ་རྫོགས་པ་ལགས། །
168


49040187.tif
དེ་སླད་ཁྱེད་ཀྱང་མཁས་པའི་རྗེས་བསླབས་ཏེ། །འདུ་འཛིའི་གནས་
ལས་དབེན་པར་ཕེབས་ཟིན་དེས། །ཡི་རངས་མེ་ཏོག་ཆར་སིལ་་་་་
འཐོར་བ་ལས། །སྐུལ་འདེབས་ལྷ་ཡི་རྔ་ཆེན་ད་ཅི་བརྡུང་། །འོན་
ཀྱང་བག་ཡངས་གནས་ལས་བག་མེད་པས། །སྐྱེ་བ་ངེས་འབྱུང་་་་་
བདུད་རྩིས་མ་ངོམས་ཤིང་། །སྐུལ་འདེབས་མི་རྟག་ལྕག་གིས་བྲབ་
ཉུང་བའི། །རྒྱུ་ལས་ངེས་པར་འབྱུང་བ་མཁྱེན་པར་མཛོད། །འཆི་
བ་མ་དྲན་ཆོས་ཀྱི་གཟུགས་བརྙན་དེས། །འཆི་བདག་དྲུང་ན་ཆོས་
གོ་མི་ཆོད་ཀྱི། །སེམས་དང་ཆོས་སུ་འདྲེས་པའི་ནོར་བུ་དེ། །རྟག་
ཏུ་ཆོས་དོན་སེམས་པའི་ལག་རྗེས་ལགས། །ངུར་སྨྲིག་འཛིན་པའི་
སེམས་ལ་གཡོ་སྒྱུ་དང་། དབེན་པའི་ནགས་ན་ཚེ་འདི་གཉེར་བའི་
ལས། །མཐོང་ནས་ལྷ་ཡི་རྒྱལ་པོས་དམོད་འདོར་བས། །རྟག་ཏུ་་་་
རང་སེམས་འདི་ལ་བྱ་ར་མཛོད། །འཁྲུལ་བའི་སེམས་འདི་ངེས་་་་་
པར་མ་བཏུལ་ན། །མཆུ་འདབ་རླུང་གིས་བསྐྱོད་པའི་བཟླས་བརྗོད་
དང་། །ལེགས་སྨོན་དུག་གིས་བསྐྱེད་པའི་སྲུང་སྡོམ་དེ། །འབྲས་བུ་
ཐར་མཆོག་བཅུད་དུ་སྨིན་པར་དཀའ། །དྲན་དང་ཤེས་བཞིན་་་་་་
སེམས་ཀྱི་ཁ་ལོ་པ། །བག་ཡོད་སེམས་ཀྱི་སྲུང་མ་དཔའ་པོ་སྟེ། །་
བྱང་ཆུབ་སེམས་མཆོག་སེམས་ཀྱི་ནོར་བུ་འདི། །ཤེས་ནས་སེམས་
འདི་དབྱིག་དང་ལྡན་པར་མཛོད། །སེམས་ཀྱི་བུ་ཆུང་ཡན་པར་་་་་
།69


49040188.tif
ཤོར་བ་འདི། །དྲན་ཤེས་རྒན་པོའི་མིག་ལྕིབས་འགེབས་ཚེར་ཡང་། །
ཚུལ་མིན་ཡིད་བྱེད་ཚུལ་ལ་རྒྱུག་འཆོར་བས། །ལས་གཞན་སྤངས་
ནས་འདི་ངོ་ཅེར་རེ་འཚོས། །ཕྱིན་དྲུག་ལམ་དང་བསྐྱེད་རྫོགས་་་་་
རྫོགས་ཆེན་དོན། །འདི་ལ་དགོས་ཀྱི་གཞན་དུ་སུ་ཡིས་སྤྱོད། །
བརྒྱད་ཁྲི་བཞི་སྟོང་ཆོས་ཀྱི་ཆར་པ་ཡང་ འཕེབས་པ་སེམས་ཀྱི་
ཞིང་ས་འདི་ཁོ་ན། །གཞན་གྱིས་མཐོང་དང་རང་གིས་བགྲང་རྒྱུ་་་་
ཡོད། །བྱས་ཡུས་ཅན་གྱི་ཆོས་དེ་གཟུགས་བརྙན་ཙམ། །ལགས་ཏེ་
དེ་འདྲ་ང་རྒྱལ་སྣོན་མ་ལས། །ཐར་བའི་ལམ་དང་ཞལ་འདྲིས་མེད་
པ་འདྲ། །འཁྲུལ་བའི་སེམས་དང་འཐབ་མོ་རྒྱུན་བསྲིངས་པས། །
ཆོས་དང་རང་སེམས་ལྐོག་ནས་འདྲེས་པ་དེ། །ཆོས་བྱས་སྙམ་དུ་་་་
རློམ་པ་མི་སྐྱེ་ཡང་། །ལྷ་དང་བླ་མ་དེ་ལ་དགྱེས་པར་འདུག །དེ་་་་
སླད་དྲན་པའི་མདུང་རྣོན་དེ་བརྡར་ནས། རྟག་ཏུ་སེམས་ཀྱི་སྒོ་་་་་
འདི་བསྲུང་ནུས་ན། ཐེག་གསུམ་ལམ་གྱི་ཡོན་ཏན་ཇི་སྙེད་པ། །མ་
ཚོར་ཤུགས་ཀྱིས་རྒྱུད་ལ་མཛའ་བར་འགྱུར། །ཕྱོགས་འདི་གང་གིས་
བཟུང་བའི་འདུས་པའི་སྡེ། །འདི་ན་ལམ་གྱི་སྲོལ་ཆེན་གཉིས་སྣང་
སྟེ། །གཅིག་གིས་ཆོས་དང་གཅིག་གིས་རྙེད་པ་ཡིས། །རྙེད་པ་་་་་་
བསྒྲུབ་ལ་ཕྱག་ལེན་གཅིག་ཏུ་མཐུན། །སོ་དཀར་གཞོན་པའི་དུས་
ན་འདོད་ལྔའི་ཡུལ། །རང་དགའ་དང་དུ་བླངས་ཏེ་རྩེས་རྩེས་ནས། །
170


49040189.tif
ཕྱེད་དཀར་མགོ་སྐྱེས་དུས་ན་སྒྲུབ་པའི་ཟོལ། །དབུ་དཀར་བླ་མའི་
རྣམ་རོལ་དང་པོ་ལགས། །ཟ་ཆོག་ཚོགས་གྲལ་འགྲིམ་བ་གཞོན་་་་་
ནུའི་དུས། །སྐྱ་སེར་གཉིས་གོ་ཆོད་པ་བར་དུ་སྟེ། །ཕྱི་ནས་རྒྱ་་་་་་
དབུས་འགྲིམ་པའི་ཚོང་དཔོན་དུ། །ཆས་པ་ཕྱོགས་འདིའི་ལམ་སྲོལ་
གཉིས་པ་ལགས། །གཉིས་པོ་གང་ཡང་བསྟན་པའི་བཅུད་ཆེན་པོ། །
འཛིན་པའི་བུམ་བཟང་ལགས་ཞེས་དར་དམར་གྱི། །མགུལ་ཆིངས་
སྒྲོན་པའི་ངོ་ན་འཆི་བདག་གིས། །ལྕགས་ཀྱུའི་རྩེ་ཡང་དེ་ལ་ཉེ་བར་
གྱུར། །སྔར་ནས་ཆོས་དང་རང་རྒྱུད་མ་བསྲེས་པས། །དེ་བློ་བསྟན་
པའི་ཕྱོགས་སུ་ཅི་སྟེ་འགྲོ། །ཚེ་གང་ཚེ་འདིའི་ཕྱོགས་སུ་ཤོར་ཤོར་
ནས། །འཆི་ཁ་བྲང་ལག་འཐབ་ཚེ་འགྱོད་ཀྱང་འཕྱིས། །དེ་བས་་་་
ཁྱེད་ཀྱང་དབེན་པའི་ནགས་ཁྲོད་དུ། །རང་གི་ཚེ་འདི་དོན་ཡོད་་་་
འདའ་བྱས་ན། །འདི་སྣང་ཆེ་དགུས་ཞལ་འཛུམ་མ་སྩལ་ཡང་། །ལྷ་
དང་བླ་མ་དབྱིངས་ནས་དགྱེས་པར་ངེས། །རང་དྲིན་རང་ལ་ཆེ་་་་
བའི་ཉམས་ལེན་ཞིག །ནུས་ན་དལ་འབྱོར་རིན་ཆེན་དོན་བཅས་ཏེ། །
བསྒྲུབས་འབྲས་ཚེ་འདིའི་ཕྱོགས་སུ་ཤོར་བ་ཕལ ལམ་རིང་ཕྱི་་་་་
མའི་རྒྱགས་ཕྱེ་གང་དུ་ཚོལ། །ཀྱེ་མ་བྱང་ཆུབ་སེམས་མཆོས་དམ་་་་
པའི་ལམ། །ལམ་འདི་སྲས་བཅས་རྒྱལ་བའི་གཤེགས་ཤུལ་ཏེ། །
ལམ་མཆོག་འདི་ལ་བརྟེན་ན་རྣམ་མཁྱེན་ལམ། །རིང་བ་མིན་ཞེས་
171


49040190.tif
ལམ་མཐར་ཕྱིན་ཀུན་གསུངས། །དེ་སླད་བདེན་གཉིས་རང་བཞིན་
དམ་པའི་སེམས། །སྙིང་གི་བདུད་རྩིར་སྤྱོད་དུ་ཡོད་པ་འདི། །
བསྐལ་མང་རྙེད་དཀར་དགོངས་ནས་ཉམས་ལེན་རྒྱུན། །འཆི་བས་
གཏུགས་པ་དེ་སྲིད་གཏོང་མི་འཚལ། །དེའང་རྣམ་པ་ཀུན་ཏུ་དོན་
ཆེ་བས། །སྐྱེ་དང་སྐྱེ་བར་འཕགས་པའི་རིགས་སད་ཅིང་། །མཐར་
ཐུག་རྣམ་མཁྱེན་ཡེ་ཤེས་སྒྲིབ་བྲལ་དུ། །རྒྱས་ནས་སྲིད་ན་ཆོས་ཆར་
འབེབས་པར་འགྱུར། །དེ་ལྟར་གང་གསོལ་འདི་ཡང་དོན་བཅས་ཏེ། །
མཚུངས་མེད་བླ་མ་སངས་རྒྱས་དངོས་ཞིག་གིས། །གསུང་གིས་་་་་་
བསྐྱངས་ཕྱིར་གསུང་སྒྲོས་ཉག་གཅིག་ཕྱིར། །ཞལ་གྱི་གདམས་པར་
བཏགས་ཀྱང་འོས་པ་ཙམ། །གཞན་དུ་རང་རྒྱུད་ཆོས་དང་མ་་་་་་
འདྲེས་པའི། །བག་མེད་བདག་ལྟས་གདམས་ངག་ཅི་འཆད་དེ། །
ཁ་སྤུབ་བུམ་པའི་དྲུང་ན་ཞལ་སྐམ་ཡང་། །དེ་ལས་བཏུང་བའི་རེ་
བ་སུ་ཞིག་འཆའ། །འདི་ན་མཁས་གྲུབ་ཉི་ཟླའི་དཀྱིལ་འཁོར་ཟུང་།།
བཀྲག་ཏུ་འབར་དྲུང་སྲིན་བུའི་འོད་སྣང་ལ། །གཟིགས་ས་རྩེད་་་་་
མོའི་རྣམ་འགྱུར་ཡིན་མཆི་ཡང་། འདི་རུ་ཅུང་ཟད་ངལ་ལས་དོན་
གཞན་མེད། །དེ་སྐད་བུནྟའི་མཚན་ཅན་དེས་བསྐུལ་ནས། །
ཁམས་གསུམ་ཟ་བར་བྱེད་པ་འཇིགས་བྱེད་དུས། །དུས་ཀྱང་ཟ་་་་
བར་བྱེད་པ་འཇམ་པའི་དབྱངས། །དུས་དགྲའི་དབང་པོའི་ཕོ་་་་་
17་2


49040191.tif
བྲང་བཇིད་པ་ནས། །དུག་ལྔའི་མེ་དཔུང་འབར་བའི་འཛུམ་ཟེར་
རྩེར། །ཡེ་ཤེས་སྣང་བ་འཆར་བ་ལ་དགའ་ཞིང་། སྙིང་གི་ཉི་མ་
འཇམ་མགོན་སྨྲ་བའི་ལྷར། །གསོལ་བ་འདེབས་པའི་ཨ་བུ་ཧྲལ་་་་
པོས་བྲིས། །དེ་ལས་རབ་དགེ་ཅུང་ཟད་ཐོབ་སྲིད་ན། །དགེ་བ་དེ་
ཡང་གཏམ་འདི་སྐུལ་བ་པོའི། །རྗེས་སུ་འབྲང་ནས་སྐྱེ་དང་ཚེ་་་་་
རབས་སུ། །སྙིང་པོའི་སྒྲུབ་པ་མཐར་ཕྱིན་གྲོགས་བགྱིད་ཤོག །ཅེས་
མདོ་སྨད་ཀྱི་མཁས་པ་ཤུ་ལྷ་ཤྲཱི་ཞེས་བྱ་བས་སྦྱར་བའོ། །དགེའོ།། །།


49040192.tif
ཉྩ། །ཡོ་རྒྱན་འཇིགས་མེད་ཆོས་ཀྱི་དབང་པོའི་རྣམ་
ཐར་དད་པའི་གསོས་སྨན་བདུད་རྩིའི་བུམ་
བཅུད་ཅེས་བྱ་བ་བཞུགས་སོ།།
གོཚོ། །ན་མོ་གུ་རུ་ཨཽ་ཌི་ཡཱ་ན་ཨ་བྷྱརྙརྨ་ཨིནྡྲ་ཡ། །རྒྱལ་བ་རྒྱ་
མཚོའི་སྤྲོ་དང་བསྡུ་བའི་དཔྱིད། །ཀུན་བཟང་ཧེ་རུ་ཀ་དཔལ་དོ་རྗེ་
འཆང་། །དཀོན་མཆོག་རྩ་གསུམ་རྒྱ་མཚོའི་སྤྱི་དཔལ་ཆེ། །བརྒྱུད་
གསུམ་རིག་འཛིན་རྒྱ་མཚོའི་ཚོགས་རྣམས་རྒྱལ། །གདོད་ནས་རྣམ་
གྲོལ་ཀུན་བཟང་དགོངས་པ་མངོན་དུ་གྱུར། །མཁའ་ཁྱབ་ཞིང་དུ་
གང་འདུལ་སྒྱུ་འཕྲུལ་དྲྭ་བའི་གར། །དབྱིངས་རིག་དབྱེར་མེད་རྟག་
ཏུ་འོད་གསལ་འདུས་མ་བྱས། །ཨོ་རྒྱན་འཇིགས་མེད་ཆོས་ཀྱི་་་་་་
དབང་པོས་རྟག་ཏུ་སྐྱོངས། །གང་མཚན་ལན་གཅིག་ཐོས་པས་ཀྱང་།།
སྲིད་ཞིའི་རྒུད་པ་དྲུང་འབྱིན་པའི། །མཚུངས་མེད་བླ་མའི་རྣམ་་་་་
ཐར་ཉིད། །སྲིད་མཐར་མི་ཉམས་འཕེལ་ཕྱིར་སྤྲོ། །
དེ་ལ་འདིར་གདོད་མའི་མགོན་པོ་མི་ཡི་རྫུ་ལ་ཞུགས་པ་ཨོ་རྒྱན་
འཇིགས་མེད་ཆོས་ཀྱི་དབང་པོ་ཞེས་མཚན་སྙན་གྱི་གྲགས་པས་་་་་་
མཁའ་ཁྱབ་ཀྱི་ཞིང་ཀུན་འགེངས་པའི་རྣམ་པར་ཐར་པ་ལས། དད་
།74སྟོ


49040193.tif
པའི་གསོས་སུ་རྩ་རྩེའི་ཟིལ་པ་ཙམ་བརྗོད་པ་ལ། ཁྱབ་བདག་རྡོ་རྗེ་
འཆང་དང་རྣམ་དབྱེར་མ་མཆིས་པའི་ཀུན་མཁྱེན་འཇམ་དབྱངས་
མཁྱེན་བརྩེའི་དབང་པོ་པདྨ་འོད་གསལ་མདོ་སྔགས་གླིང་པས་་་་་་
དཔལ་སྤྲུལ་རིན་པོ་ཆེར་ཚེ་རབས་རྗེས་འཛིན་བསྟོད་སྨོན་བཀྲ་ཤིས་
བིརླུའི་ལྗོན་བཟང་ཀུན་ཏུ་དགའ་བའི་ཚལ་ཞེས་བྱ་བ་འདི་ཉིད་ཟག་
པ་མེད་པའི་ཡེ་ཤེས་ཀྱི་སྤྱན་གྱིས་ཇི་ལྟར་གཟིགས་པའི་རྣམ་པར་་་་
ཐར་བ་དོན་གྱིས་གྲུབ་པ་འདིའི་ཁོག་དབུབ་ན་སྒྲོ་སྐུར་ཕྱོགས་ཞེན་
གྱི་ཉེས་པ་དང་བྲལ་བ་ཡིད་ཆེས་ཁུངས་བཙུན་གྱི་གནས་སུ་འགྱུར་
ཕྱིར། དེ་དང་ཕན་ཚུན་ལྟོ་སྦྱར་ཏེ་བཤད་ན་རྒྱས་བསྡུས་གང་ལ་་་་
དགའ་བའི་བློ་དང་འཚམ་པར་གནད་དོན་ཟིན་པས་དེ་ལྟར་བཤད་
པ་ལ། བསྡུས་ཏེ་བསྟན་པ་དང་རྒྱས་པར་བཤད་པའོ། །
དང་པོ་ལ། མཚན་སྨོས་པ་དང་། མཆོད་པར་བརྗོད་པ་དང་།
རྣམ་པར་ཐར་པ་བརྗོད་པ་དང་གསུམ་ལས། དང་པོ་ནི། རྒྱ་གར་
སྐད་དུ། ཛ་ལྡསྐུ་ར་རྙ་རེནྡྲ་སྟུ་ཏེ། བོད་སྐད་དུ། རྒྱལ་བའི་མྱུ་གུ་
ཆོས་ཀྱི་དབང་པོ་ལ་བསྟོད་པ།
གཉིས་པ་ནི། འཕགས་པ་འཇམ་དཔལ་གཞོན་ནུར་གྱུར་པ་ལ་
ཕྱག་འཚལ་ལོ། །ཞེས་ལྷག་པའི་ལྷ་ལ་མཆོད་པར་བརྗོད་པ་དང་།
ཨོ་རྒྱན་མཚོ་སྐྱེས་རྡོ་རྗེའི་རིང་ལུགས་འཆད་དང་སྒྲུབ་པས་འཛིན་པ་
176


49040194.tif
ལ། །འཇིགས་མེད་སྨྲ་བའི་སེང་གེ་ཉིད་ཅེས་འཇིག་རྟེན་ཀུན་ཏུ་་་་
གྲགས་འབར་བ། །ཆོས་ཀྱི་དབང་པོ་དཔལ་ལྡན་བླ་མའི་ཞབས་་་་་
སེན་ཉིན་མོར་བྱེད་པའི་གཟིས། །བྱང་ཆུབ་བར་དུ་ཤིས་པའི་སྣང་
བས་རྟག་ཏུ་དགེ་ལེགས་མཛད་གྱུར་ཅིག །ཅེས་ཤིས་པ་བརྗོད་དེ་
རྗེས་དྲན་གྱི་བསྟོད་སྨོན་དོན་གྱི་རྣམ་ཐར་འདི་མཛད་དོ། །
གསུམ་པ་རྣམ་པར་ཐར་པ་བརྗོད་པ་ལ། ཆེ་བའི་ཡོན་ཏན་་་་
བརྗོད་པའི་སྒོ་ནས་བསྟོད་ཅིང་བསྔགས་པ་དང་། ཡོན་ཏན་དེ་་་་་
ལྡན་གྱི་ཐུགས་རྒྱུད་བསྐུལ་ཞིང་འདོད་དོན་ལ་གསོལ་བ་བཏབ་པ་
གཉིས། དང་པོ་ནི། དེ་ལ་འདིར་མཚན་བརྗོད་པར་དཀའ་བ་དོན་
གྱི་སླད་དུ་མཚན་ནས་སྨོས་ན། ཨོ་རྒྱན་འཇིགས་མེད་ཆོས་ཀྱི་་་་་་
དབང་པོ་ཞེས་མཚན་གྱི་བ་དན་སྲིད་ན་མངོན་པར་མཐོ་བ་དེ་ཉིད་
ཐོག་མ་མེད་པའི་དུས་གང་གི་ཚེ་ཤེས་དང་ཤེས་བྱ་རོ་གཅིག་གདོད་
མའི་དབྱིངས་སུ་བྱང་ཆུབ་སྟེ་ཀུན་ཏུ་བཟང་པོའི་དགོངས་སྤྱོད་ལས་
གཡོ་བ་མེད་པར་བཞུགས་ཀྱང་། དམིགས་མེད་སྙིང་རྗེའི་རྫོགས་
ལྡན་སྤྲིན་ཆེན་རྒྱས་པར་དཀྲིགས་པའི་འཛུམ་དཀར་ལས། ཞེས་་་་
ཆོས་སྐུའི་ངང་ལས་ལོངས་སྐུར་བཞེངས་པ་དང་། དེ་ལས་མཆོག་
སི་སྤྲུལ་སྐུ་སོགས་གང་འདུལ་གྱི་སྤྲུལ་སྐུའི་སྒྱུ་འཕྲུལ་རོལ་མོས་རྟག་
ཁྱབ་ལྷུན་གྲུབ་ཀྱི་མཛད་པས་ཡིད་ཅན་གདུལ་བྱའི་འདོད་པ་འཇོ་
176


49040195.tif
བའི་ཕུལ་དུ་གྱུར་པ་རྒྱལ་བའི་མྱུ་གུ་ཆོས་ཀྱི་དབང་པོས་བྱང་ཆུབ་
བར་དུ་ཇིས་སུ་ཟུངས་ཞེས་སྨོན་ཅང་བསྐུལ་བའོ། །དེ་ལས་ཡུལ་་་་
དུས་གནས་སྐབས་འདིར་རིགས་རུས་ཆོ་འབྲང་མ་སྨད་པ་ལས་རྒྱལ་
བའི་མྱུ་གུའི་མཚན་དཔེའི་ཟླ་བ་བདུད་རྩིའི་འོད་ཅན་ཐོག་མར་་་་་
བསྟན་འགྲོའི་དཔལ་དུ་འཆར་ཞིང་འཁྲུངས་པ་དང་ལྷན་ཅིག་པར་
རིགས་དང་བརྩེ་སོགས་སྣང་ཆེན་དཀར་པོས་དཔྱོད་ལྡན་མཁས་་་་
པའི་ཡིད་རྐྱེ་ཀུ་མུད་ཉྩ་དགར་བཞད་པའི་ངལ་འཚོ་སྟེར་ལས་བསྟོད་
ཅིང་བསྔགས་པའི་ཆུ་གཏེར་འབུམ་གཡོ་བ་གང་ཉིད་དཔལ་དགེའི་
བླ་མའི་སྐྱེ་སྲིད་དུ་གྲུབ་ཆེན་རིན་པོ་ཆེས་ཛོས་འཛིན་གནང་བ་ལྟར་
གདན་སར་འཁོད་པའི་རྒྱལ་བའི་མྱུ་གུ་ཞེས་དང་། ཆུང་ངུ་ནས་་་་
ཐེག་པ་ཆེན་པོའི་རིགས་སད་ཅིང་སྐྱེས་ཐོབ་ཀྱི་མཁྱེན་རབ་ཕུལ་དུ་
གྱུར་པ་དང་། ལྷག་པའི་ལྷས་བྱིན་གྱིས་བརླབས་པའི་མཐུས་གདུལ་
བྱའི་ཁམས་དབང་བཞིན་འདུལ་བའི་ཐབས་མཁས་ཀྱི་མཛད་པས་
ཐོས་བསམ་སྒོམ་གསུམ། མཁས་བཙུན་བཟང་གསུམ། འཆད་རྩོད་
རྩོམ་གསུམ་གྱི་རྣམ་ཐར་དང་བཞེས་མཛད་པ་སྟེ། མངོན་པ་མཛོད་
ལས། ཚུལ་གནས་ཐོས་དང་བསམ་ལྡན་པས། །སྒོམ་པ་ལ་ནི་རབ་
ཏུ་སྦྱོར། །ཞེས་གསུངས་པ་བཞིན་ཡོངས་འཛིན་དགེ་བའི་བཤེས་
གཉེན་ལས་མང་དུ་ཐོས་པ་རྣམས་ཚེགས་ཆུང་ངུས་མཁྱེན་པས་་་་་་
177


49040196.tif
མཁས་པ་དང་། བླང་དོར་གྱི་གནས་ལ་འགལ་བ་མི་མངའ་བས།
ཚུལ་གནས་ཁྲིམས་ཀྱི་མཐོ་རིས་ཚལ་དུ་མང་པོར་གསན་པའི་ཡོངས་
འདུས་དབང་ཞེས་ལྷག་པ་ཚུརླ་ཁྲིམས་ཀྱི་བསླབ་པ་དང་། ཇི་་་་་་
བཞིན་བསམ་པའི་མེ་ཏོག་མཛེས་འབར་ཞེས་ལྷག་པ་སེམས་དང་།
སྒོམ་བྱུང་ཤེས་རབ་འབྲས་དུད་པས་ཞེས་ལྷག་པ་ཤེས་རབ་ཀྱི་བསླབ་
པ་ལ་གནས་པས་འཕགས་དང་མཁས་དབང་མང་པོའི་བློ་མཆོག་སི་
ཟུར་མིག་ཕྱོགས་དེར་གཅིག་ཆར་ལྷུང་སྟེ་དད་པའི་ཡོད་དབང་་་་་་
འཛོག་པ་འི་ཞབས་པད་ལ་བསྟེན་པར་གྱུར་པ་རྒྱལ་བའི་མྱུ་གུ་ ཆོས་
ཀྱི་དབང་པོས་བྱང་ཆུབ་བར་དུ་རྗེས་སུ་ཟུངས་ཞེས་པ་འདིས་ཐོས་
བསམ་སྒོམ་གསུམ་ཀྱང་བསྟན་རྟོ། །སྒམ་པ་དེ་ཡང་འཇིག་རྟེན་་་་་
ཆོས་བརྒྱད་ཀྱི་འཁྲུལ་བའི་རྫུན་རིས་མ་ལུས་པ་འོད་གསལ་ཞི་བའི་
དབྱིངས་སུ་སིམ་པ་དང་། བསྟན་འཁྲི་ལ་སྨན་པའི་མཛད་བཟང་
ཆོས་བཞིན་སྤྱོད་པའི་ཕྱིར་དབེེན་པའི་རི་སུལ་ངེས་མེད་རྣམས་ལྷ་ཡི་
ཁང་བཟང་བཞིན་བསྟེན་ནས་ཀུན་སྤང་གི་ཙད་པས་ཆོས་ཀྱི་སྙིང་ཙྭ་
ཐེག་ཆེན་སྤྱི་དང་ཁྱད་པར་འོད་གསལ་རྡོ་རྗེ་རྩེ་མོའི་ལམ་ལ་རྩེ་་་་་་
གཇིག་ཏུ་སྒྲུབ་པ་ལྷུར་བཞེས་པ་རྒྱལ་བའི་མྱུ་གུ་ཆོས་ཀྱི་དབང་ཐིས་
བྱང་ཆུབ་བར་དུ་རྗེས་སུ་ཟུངས་ཞེས་དང་། གཟོད་ནས་རྣམ་གྲོལ་
ཡེ་ཕེས་ཆོས་སྐུ་བརྙེས་ཀྱང་གདུལ་བྱའི་ངོར་ཚོགས་ཟུང་རྨྱ་བས་རྒྱུད་
178


49040197.tif
སྦྱངས་ཏེ་ཟག་མེད་སྦྱོར་བས་འབྲས་བུ་ལས་སྐྱེས་བདེན་པ་མངོན་
སུམ་ཉིད་དུ་མཛོང་བའི་ཕྱིར་སྤྲོབས་པའི་གཏེར་མཛོད་མཐའ་ཀླས་
འ༤་སྒེག་འཕགས་བཞིའི་དབུས་སུ་ཆེས་རྔམ་པའི་ཚུལ་མཛད་པ།
རྒྱལ་བའི་མྱུ་གུ་ཆོས་ཀྱི་དབང་8ས་བྱང་ཆུབ་བར་དུ་རྗེས་སུ་ཟུངས་
ཞེས་པ་ལྡ་དག་གིས་བསླབ་པ་གསུམ། ཛོས་བསམ་སྒོམ་གསུམ།
མཁས་བཙུན་བཟང་གསུམ་རྣམས་དངོས་ཤུགས་ཀྱིས་བསྟན་ཏོ། །
སྐལ་ལྡན་རྗེས་སུ་འཛིན་པའི་འཆད་པ་ལ་ཤིང་རྟ་ཆེན་པོ་རྣམས་ཀྱི་
ལམ་སྲོལ་འཆད་པ་ལ་དགོས་པའི་དོན་གྱིས་མདུན་བསུས་ཏེ། །
བསྡུས་པའི་དོན་གྱིས་༦མས་སུ་ལེགས་པར་བཅད་ཅིང་། །༦ག་གི་
སྦྱོར་བ་ཤིན་ཏུ་མཛེས་རླུང་སྙན་འཇིབས་ཀྱིས་༦ག་དོན་སྔ་ཕྱིའི་་་་་
མཚམས་སྦྱོར་དང་ཕན་ཚུན་བརྒལ་ལན་དང་བཅས་པས་འཆད་པ་
མ་ཕམ་དགྱེས་པའི་གཟུགས་གཞན་པ་བྱམས་མཛོན་གཉིས་པ་ལྟ་བུ་
རྒྱལ་བའི་མྱུ་གུ་ཚོས་ཀྱི་དབང་པོས་བྱང་ཆུབ་བར་དུ་རྗེས་སུ་ཟུངས་
ཞེས་དང་། ལོག་སྨྲ་ཚར་གཅོད་པའི་རྩོད་པ་ལ། གཞལ་བྱ་མངོན་
སུམ་དང་། མངོན་སུམ་མིན་པ་ལྐོག་གྱུར་དང་། །ཤིན་ཏུ་4ག་གྱུར་
ཇི་ཉིད་པ། །རིམ་པར་མཛོན་སུམ་ཚད་མ་དང་། །རྗེས་དཔག་ཚད་
མ། ལུང་ཚད་མ་གསུམ་གྱིས་གཏན་ལ་ཕབས་ནས་དངོས་སྟོབས་ཀྱི་
རིགས་པའི་མཚོན་རྣོན་པོས་ཕས་རྒོལ་གྱི་བརྟན་པ་གཅིག་ཆར་་་་་་
179


49040198.tif
འཕྲོག་པ་ལ་མཁས་པ་དཔལ་ཆོས་ཀྱི་གྲགས་པའི་རྗེས་སུ་འགྲོ་ཞིང་
འདྲ་བ་རྒྱལ་བའི་མྱུ་གུ་ཆོས་ཀྱི་དབང་པོས་བྱང་ཆུབ་བར་དུ་རྗེས་སུ་
ཟུངས་ཞེས་དང་། ཐུབ་བསྟན་ཡུན་དུ་གནས་པཏཱ་རྩོམ་ལ་མཁས་
པ་མགུ་བ་བསྐྱེད་པའི་བརྗོད་བྱེད་ཀྱི་ཚིག་སྙན་པ། རྒྱན་གསུམ་གྱི་
ལམ་ལས་དྲངས་ཤིང་སྡེབ་ལེགས་པ། སྦྱོར་བ་མཛེས་པ་འབུམ་ཉིས་
བཅིང་བ། བརྗོད་བྱའི་དོན་བཟང་པོ་རིན་ཆེན་ཐང་མར་བརྡལ་
བས་སྐལ་བཟང་དཔྱོད་ཤེས་ཡིད་ཀྱི་འདོད་དགུར་འརྗི་བ་ཐུབ་་་་་་
བསྟན་སྲོག་ཤིང་བསྐལ་བརྒྱར་བརྟན་ཞིང་གནས་པར་མཛད་པའི་
ལེགས་བཤད་རྩོམ་པ་ལ་དཔའ་བོའི་ཞབས་ཏེ་སློབ་དཔོན་དཔའ་བོ་
དཛོས་དང་འདྲ་བ་རྒྱལ་བའི་མྱུ་གུ་ཆོས་སྐྱ་དབང་པོས་བྱང་ཆུབ་་་་
བར་དུ་རྗེས་སུ་ཟུངས་ཞེས་དང་། །མཁྱེན་པས་ཤེས་དང་ཤེས་བྱ་
ཀུན་མངོན་སུམ་གཟིགས་པ། འཇམ་དཔལ་གཞིན་ནུའི་སྔས་སུ་་་་
འགྲོ་ཞིང་མཉམ་པ་དང་། བརྩེ་བས་སེམས་ཅན་གྱི་ཁམས་ཀུན་ལ་
ཁྱབ་ཅིང་འཇུག་པ་ཕྱག་ན་པནྡྷའི་གཟུགས་ཀྱི་ཟླ་བོ་གཉིས་པ་དང་།
ནུས་པས་ཡིད་སྲུབ་བདུད་སྡེར་བཅས་པ་བསྙིལ་ཞིང་གཞོམ་པར་
མཛད་པ་གསང་བའི་བངས་རྦེའི་སྙེམས་འཆང་བ་སྟེ་གསང་བདག་
གཉིས་པ་ལྟ་བུ་རྒྱལ་བའི་མྱུ་གུ་ཆོས་ཀྱི་དབང་པོས་བྱང་ཆུབ་བར་དུ་
རྗེས་སུ་ ཟུངས་ཞིས་སོ། །བདག་ཉིད་ཆེན་པོ་འདིའི་རྣམ་པར་་་་་
180


49040199.tif
ཐར་པ་ཤིན་ཏུ་མདོར་བསྡུ་ན།སྲས་དང་བཅས་པའི་རྣམ་འདྲེན་རྒྱལ་
བ་ཡོངས་ཀྱི་ཡེ་ཤེས་སྒྱུ་འཕྲུལ་དྲྭ་བའི་ཚུལ། རྣམ་པ་ཉི་ཤུའི་མངོན་
པར་བྱང་ཆུབ་སྟེ། སྙིང་རྗེ་ཆེན་པོས་ལོངས་སྤྱོད་རྫོགས་པའི་སྐུ་་་་་
དང་། མཆོག་གི་སྤྲུལ་སྐུ་༦གས་གང་འདུལ་གྱི་ལུས་སམ་གཟུགས་
སུ་སྣང་ཞིང་བཟུང་སྟེ་རྒྱལ་བ་སྐུ་གསུམ་གྱི་མཛད་པས་སྙིགས་མའི་
མཐར་ཡང་རྟག་ཁྱབ་ལྷུན་གྲུབ་ཀྱིས་བསྟན་འགྲོ་ལ་སྨན་པའི་མཛད་
པ་མཁའ་དང་མཉམ་པས་རྒྱལ་བསྟན་སྤྱི་དང་། ཁྱད་པར་ཀུན་་་་་
མཁྱེན་གཉིས་པ་ཨོ་རྒྱན་རྡོ་རྗེ་འཆང་བརྒྱུད་པ་དང་བཅས་པའི་རྒྱུན་
ལས་འཆད་ཉན་གྱིས་ས་གསུམ་འགེང་ཞིང་རྒྱས་པར་མཛད་པ་རྒྱལ་
བའི་མྱུ་གུ་ཆོས་ཀྱི་དབང་ཛས་བྱང་ཆུབ་བར་དུ་རྗེས་སུ་ཟུངས།་
ཞེས་་སོ། ་། ་ ་ ་ ་ ་ ་ ་ ་ ་ ་
གཉིས་པ་ཡོན་ཏན་དེ་ལྡན་གྱི་ཐུགས་རྒྱུད་བསྐུལ་ཞིང་འདོད་
པའི་དོན་ལ་གསོལ་བ་འདེབས་པ་ནི། །དེ་ལྟར་ངག་གི་ནོར་བུའི་
རྒྱུད་མང་དད་པ་གསུམ་གྱི་སོར་མོས་བསྒྲེང་བ་དང་བཅས་རྣམ་ཀུན་
གུས་པས་ཁྱོད་ཉིད་ཀྱི་ཐུགས་དམ་གནད་ནས་བསྐུལ་ཞིང་འདོད་
པའི་དོན་ལ་གསོལ་འདེབས་ཀྱིས་འབོད་ན་གེགས་མེད་ཅིང་མཐུན་
རྐྱེན་ཚངས་པས་མཐའ་ཡས་པའི་འགྲོ་བའི་གཉེན་གཅིག་པུ་ཅི་སླད་
བདག་ཉིད་ཆེན་པོ་ཁྲིད་ཀྱི་གསང་བ་གསུམ་གྱི་རྣམ་ཐར་བདག་་་་་
།81


49040200.tif
སོགས་འགྲོ་བའི་སྙིང་ལ་རྫོགས་པའི་ཐུགས་བརྩེར་ཅིས་མི་མཛད་དེ་
མཛད་དགོས་ཏེ། གཟུངས་དང་ཏིང་ངེ་འཛིན་རྫུ་འཕྲུལ་མཐའ་་་་
ཡས་པའི་གཏེར་དུ་གྱུར་པ་ཡིན་པའི་ཕྱིར་རྒྱལ་བའི་མྱུ་གུ་ཆོས་ཀྱི་
དབང་པོས་བྱང་ཆུབ་བར་དུ་རྗེས་སུ་ཟུངས་ཞེས་དང་། ལྡ་བཞིན་
དུ། ཨེ་མ་འཕགས་ཁྱེད་5ན་རླབས་བདུད་རྩིས་ཡང་ཡང་ཡིད་ལ་
བཤེས་བྱས་པས། །སྲིད་ལས་ངེས་འབྱུང་ཨུཏྤལ་ནགས་ཀླུང་ཐར་
པའི་ཕྱོགས་སུ་རབ་གྲོལ་བར། །དད་སོགས་འཕབས་ནོར་འབྲས་
བུའི་ཁུར་གྱིས་ཤིན་ཏུ་ཉྩ་དང་ལྷན་ཅིག་པར། །རྒྱལ་བའི་མྱུ་གུ་ཆོས་
ཀྱི་དབང་པོས་བྱང་ཆུབ་བར་དུ་རྗེས་སུ་ཟུངས། །ཇི་ལྟར་ཁས་བླང་
ཁྲིམས་ཀྱིས་རྒྱུད་སྦྱངས་དབེན་པའི་བྲག་རིའི་ཁང་བཟང་དུ། །མང་
ཐོས་བསམ་པས་གཏན་ལ་ཕབ་ཅིང་རྩེ་གཅིག་མཉམ་པར་བཞག་པ་
ལས། །ལུས་སེམས་ཤིན་སྦྱངས་བདེ་བས་རབ་བརླན་ཤེས་རབ་ཟབ་
མོའི་གཟུངས་ཐོབ་བཞིན། །རྒྱལ་བའི་མྱུ་གུ་ཆོས་ཀྱི་དབང་པོས་་་་་
བྱང་ཆུབ་བར་དུ་རྗེས་སུ་ཟུངས། །སྙིང་རྗེ་ཆེན་པོའི་མ་མས་རབ་
བསྐྱེད་ཕར་ཕྱིན་དྲུག་གི་མཆོད་སྦྱིན་ཅན། །བསྡུ་དངོས་བཞི་ཡི་་་་་
ཚང་སྐུད་འཁྲིགས་ཆགས་འཕགས་རྣམས་དགྱེས་པའི་དྲང་སྲོང་ཆེ། །
སྟོད་ཚུལ་ནམ་ཡང་མཚུངས་པ་སྤང་བས་འཇིག་རྟེན་དགེ་བའི་མཐུ་
ཐོབ་བཞིན། །རྒྱལ་བའི་ཆོས་ཀྱི་དབང་པོས་བྱང་ཆུབ་བར་དུ་རྗེས་
18་2


49040201.tif
སུ་ཟུངས། །སྙིང་ནི་བདེ་སྟོང་བདུད་རྩིས་རོས་སིམ་སྣང་སྤྱོད་་་་་་
ཐམས་ཅད་ལྷ་སྐུར་ཤར། །སྲོག་རྩོལ་ཊུ་ཏིའི་ཕྱག་རྒྱར་དབང་བྱས་
གཞོམ་མེད་འོད་གསལ་ཐིག་ལེ་ཆེར། །རྡོ་རྗེ་གསུམ་གྱི་དགའ་བས་
སྙེམས་གྱུར་རིག་འཛིན་ཚོགས་དང་ལྷན་ཅིག་ཏུ། རྒྱལ་བའི་མྱུ་གུ་
ཆོས་ཀྱི་དབང་པོས་བྱང་ཆུབ་བར་དུ་རྗེས་སུ་ཟུངས། །གནས་་་་་་
སྐབས་ཆོས་བཞིན་སྤྱོད་པའི་འགལ་ཟླ་ཡིད་སྲུབ་རྒྱུར་བཅས་མཚོན་
རྣོན་པོ། །དབང་གཞུ་གསར་པས་རྗེས་སུ་སོན་པས་མཐུན་པའི་་་་་
རྐྱེན་ཀུན་ཕུན་ཚོགས་ཏེ། །ཕན་དང་བདེ་བའི་ལེགས་བྱས་ཇི་སྙེད་
ཉིན་རེ་བཞིན་ཡང་འཕེལ་བཞིན་དུ། །རྒྱལ་བའི་མྱུ་གུའི་ཆོས་ཀྱི་་་་
དབང་པོས་བྱང་ཆུབ་བར་དུ་རྗེས་སུ་ཟུངས། །མདོར་ན་རྒྱལ་བའི་
མྱུ་གུ་ཁྱུ་མཆོག་ཆོས་ཀྱི་དབང་པོའི་གསང་གསུམ་དང་། །རྣམ་་་་་་
དཀར་མཛད་པའི་ངོ་མཚར་མ་ལུས་འགྲོ་ཀུན་སྙིང་ལ་རྫོགས་གྱུར་
པས། །སྲིད་དང་ཞི་བའི་ཕ་མཐར་མི་གནས་དགེ་མཚན་བྱི་བའི་་་་
མནྡ་རས། །དེ་ནས་བཟུང་ཏེ་འཇིག་རྟེན་གསུམ་ན་རྟག་ཏུ་བཀྲ་་་་
ཤིས་སྣང་གྱུར་ཅིག །ཅེས་འདོད་དོན་ལ་གསོལ་བ་བཏབ་པ་རྣམས་
ཤེས་སླའོ། །དེ་ལྟར་ན་དོན་གྱི་རྣམ་པར་ཐར་པ་འདིས་ཁོག་དབུབ་
ཅིང་འབེལ་གཏམ་སྣ་ཚོགས་ཀྱིས་རྣམ་པར་ཐར་པ་རྒྱས་པར་བསྟན་
པ་དེ་གཉིས་གཅིག་གིས་གཅིག་མཚོན་ཏེ་གསལ་བར་བྱས་པ་གཅིག་
183


49040202.tif
གྲོགས་སུ་གཅིག་འགྲོ་བས་འགགས་བསྡམས་ཏེ་རྟོགས་པར་བྱ་་་་་་
དགོས་པས་སྔ་མ་མདོར་བསྡུས་སུ་བསྟན་ཟིན་ལ། ཕྱི་མ་རྒྱས་པར་
བསྟན་པ་ནི་འདི་ལྟར། གདོད་མའི་མགོན་པོ་དང་རྣམ་དབྱེར་མེད་
པས་དཔལ་ཀུན་ཏུ་བཟང་པོ་ཉིད་འཁོར་འདས་ཀུན་གྱི་སྤྱི་དཔལ་དུ་
ཡེ་ནས་མངོན་པར་བྱང་ཆུབ་པའི་ཡེ་ཤེས་ཀྱི་རང་རྩལ་འགག་པ་་་་
མེད་པ་ལས། རང་སྣང་ལོངས་སྤྱོད་རྫོགས་པའི་ཞིང་དུ་མི་ཟད་་་་་
རྒྱན་འཁོར་ལྔའི་བཀོད་པ་རྟག་པར་འབྱམས་སུ་ཀླས་ཤིང་། དག་
དང་མ་དག་གི་གདུལ་བྱ་རང་རང་གི་སྐལ་བ་དང་འཚམ་པར།
བཟོ་དང་སྐྱེ་བ་མཆོག་གི་སྤྲུལ་པའི་སྐུ་ཞི་ཁྲོ་སོགས་གང་འདུལ་གྱི་
རོལ་པ་ཚད་མེད་པ་ཆོས་ཀྱི་དབྱིངས་དང་ནམ་མཁའི་མཐའ་ཀླས་པ་
ལས། ཁྱད་པར་དུ་བདག་ཅག་གི་འདྲེན་མཆོག་དམ་པ་འདི་ནི་་་་་
ཕྱོགས་ཞེན་གྱིས་རང་བསྟོད་མ་ཡིན་པར། རྒྱལ་བ་ཀུན་གྱི་མཁྱེན་
པའི་ཡེ་ཤེས་འཇམ་དཔལ་དབྱངས་དང་། བརྩེ་བའི་ཐུགས་རྗེ་སྤྱན་
རས་གཟིགས་དང་། ནུས་པའི་མཐུ་སྟོབས་གསང་བའི་བདག་པོ་
གསུམ་དང་རྣམ་དབྱེར་མ་མཆིས་པ་ཉིད། སྙིགས་མའི་དུས་འདིར་
རྒྱལ་བསྟན་རིན་པོ་ཆེ་འཛིན་སྐྱོང་སྤེལ་བའི་བྱེད་པོར་བསམ་བཞིན་
དགེ་བའི་བཤེས་སུ་བསྟན་པ་སྟེ། གང་ཚེ་ཤེས་དང་ཤེས་བྱ་སོགས་
གསུངས་བཞིན་ནོ། །དེས་ན་སྔོན་གྱི་སྐྱེས་རབས་དང་ཐུན་མིན་གྱི་
184


49040203.tif
རྣམ་ཐར་སོགས་ནི་སངས་རྒྱས་ཁོ་ནའི་སྤྱོད་ཡུལ་ལས་འཕགས་ཆེན་
རྣམས་ཀྱིས་ཀྱང་ཇི་བཞིན་གཞལ་དཀའི་གནས་སུ་གྱུར་ན། བདག་
འདྲའི་སོ་སྐྱེའི་རྨོངས་རྟུལ་ཞིག་གིས་ལྟ་ཅི་སྨོས་ཏེ། དེས་ན་རེ་ཞིག་
ད་ལྟའི་གདུལ་བྱ་ཐུན་མོངས་ཀྱི་ངོ་སྐལ་དུ་ཇི་ལྟར་སྣང་བ་ཙམ་རང་
གིས་གང་ཐོས་སྒྲོ་སྐུར་དང་བྲལ་བར་མདོ་ཙམ་བརྗོད་པ་ལ།
འཕགས་པའི་ཡུལ་དུ་ཞི་བ་ལྷ་དང་། གྲུབ་ཆེན་ཤ་བ་རི། བོད་དུ་
ཨ་རོ་ཡེ་ཤེས་འབྱུང་གནས་ལ་སོགས་པའི་འཁྲུངས་རབས་ཀྱི་ཕྲེང་བ་
དུ་མ་ཞིག་རྗེ་བླ་མ་ཐམས་ཅད་མཁྱེན་གཟིགས་ཆེན་པོ་འཇམ་་་་་་
དབྱངས་མརྶཱ་བརྩེའི་དབང་པོ་དང་། གཏེར་ཆེན་བདུད་འདུལ་
རྡོ་རྗེ་སོགས་ཀྱི་གཏེར་ལུང་ལས་ཀྱང་བསྟན་པ་དང་། དབོན་རིན་
པོ་ཆེས་པད་དཀར་ནང་དྲི་བ་ཞིག་ཞུས་ཚེ་ཁོང་རིག་འཛིན་འཇིགས་
གླིང་ཡིན་པའི་མངོན་རྟགས་གསལ་ལོ་ཞེས་གསུངས་ཤིང་། །སྤྲུལ་
པའི་གཏེར་སྟོན་བདུད་འཇོམས་རྡོ་རྗེས་ཀྱང་དེ་ཡིན་པར་གསུངས།
དེ་ལྟར་ན་སྤྱན་རས་གཟིགས་དངོས་འཇིགས་མེད་གླིང་པའི་རྣམ་
འཕྲུལ། སྐུ་ཡི་སྤྲུལ་པ་འཇམ་དབྱངས་མཁྱེན་བརྩེའི་དབང་པོ།
གསུང་གི་སྤྲུལ་པ་དཔལ་སྤྲུལ་རིན་པོ་ཆེ། ཐུགས་ཀྱི་སྤྲུལ་པ་མཁྱེན་
བརྩེ་ཡེ་ཤེས་རྡོ་རྗེ་ཡིན་པར་གྲགས་པ་བཞིན་ཐུགས་རྒྱུད་གཅིག་པར་
མངོན་ཞིང་། དེ་ལ་སོགས་པ་སྐྱེ་བའི་ཕྲེང་བ་དུ་མ་ཞིག་ལས།
185


49040204.tif
དཔལ་དགེའི་བླ་མ་བསམ་གཏན་ཕུན་ཚོགས་ཞེས་བྱ་བ་འཕགས་པ་
འཇམ་དཔལ་ལ་ཐུགས་དམ་གྱི་ལྷར་མཛད་ཅིང་མཚན་བརྗོད་་་་་་
འབུམ་ཕྲག་ལྷག་ཞལ་འདོན་དུ་མཛད་པ་དེ་ཉིད་ཀྱིས་དུང་ཆུ་བར་
མ་ཞེས་པར་དགོན་ས་བཏབ་སྟེ་བཞུགས་པས་དཔལ་དགེ་བླ་བྲང་
ཞེས་བྱ། མ ཐོག་རྨོག་སྟོན་རིན་པོ་ཆེ་རྫ་སྟོད་མ་མོའི་ཐང་དུ་བྱོན་
སྐབས། ས་ཕྱོགས་འདིར་འཕགས་པ་ཐུགས་རྗེ་ཆེན་པོའི་སྤྲུལ་པའི་
སྐྱེས་བུ་ཞིག་གིས་དམ་ཆོས་ཡི་གེ་དྲུག་མའི་རྡོ་འབུམ་ངོ་མཚར་ཅན་
ཞིག་བཞེངས་པར་འགྱུར་ཞེས་ལུང་བསྟན་པ་དང་། ཡང་ངོར་་་་་་
མཁན་ཆེན་སྡེ་དགེའི་དབུ་བླ་ཞིག་གིས་ཀྱང་དེ་དང་མཚུངས་པར་
ལུང་བསྟན་པར་ཡང་བཤད། ཡང་ཤིན་ཏུ་སྔ་མོ་ཞིག་ལ། སྡེ་སྟོད་
དཔོན་མོ་ཞེས་པ་ས་དཔྱད་ཤིན་ཏུ་མཁས་པ་ཞིག་ལྷ་ལྡན་དུ་འགྲོ་
བའི་སྐབས། མ་མོའི་མདོར་ཞག་མལ་ཕོག །ས་འདི་ལ་ནི། ཤར་
ཉི་ཟླ་གཉིས་ཀྱི་སྒྲོན་མེ། ལྷོ་ཙནྡན་ནགས་ཀྱི་བདུག་སྤོས། ནུབ་་་་་
གངས་དཀར་ཤེལ་གྱི་ལྷ་བཤོས། བྱང་རྫ་ཆབ་སིལ་མའི་ཡོན་ཆབ་
ཡོད་པ་སོགས་ཀྱི་ས་དཔྱད་ལེགས་པས་རྟེན་ཆེན་པོ་སོགས་བཞེངས་
ན་འགྲོ་དོན་དང་། ས་བཅུད་ཡུལ་བཅུད་ལ་དེ་ལས་ལྷག་པ་མི་་་་་་
འདུག་ཅེས་པའི་ངག་རྒྱུན་ཡོད་པར་ངེས། དཔལ་དགེའི་བླ་མ་་་་་་
བསམ་གཏན་ཕུན་ཚོགས་ཉིད་ཁྲོམ་ཟ་གོང་མའི་ནང་ཞིག་ཏུ་བྱོན་
186


49040205.tif
སྐབས་ཆིབས་དྲིལ་རྫ་མ་མོའི་མདོར་ཉལ་ནས། དེར་ཅུང་ཟད་་་་་་
བཞུགས་པའི་གཟིགས་སྣང་དུ་མ་ཎིའི་རང་སྒྲ་སྒྲོག་གསུངས་ཤིང་།
དེར་ལེགས་པའི་རྟེན་འབྲེལ་གྱི་སྒོ་འཕར་བཟང་པོ་བླ་ན་ལྷག་པ་ལྟ་
བུར་གྱུར་པ་བཞིན་དོ་མཁར་ཆོས་ཀྱི་ཕུང་པོ་འདིའི་གཞི་བཏིང་ནས་
བསྟན་འགྲོའི་སྤྱི་དཔལ་ལྷ་དང་བཅས་པའི་མཆོད་སྡོང་། ས་ཡི་་་་་
བཅུད་ཆེན་སྐྱེ་དགུའི་གཡང་འཕེལ་དུ་ལེགས་པར་བཞེངས་གྲུབ་སྟེ།
ཞི་བར་གཤེགས་པའི་གདུང་རྟེན་དེར་བཞེངས་པ་མཆོད་རྟེན་་་་་་
དཀར་རིལ་མར་གྲགས་པ་དང་། དེའི་ཡང་སྲིད་རྒྱ་སྡེའི་ནང་ར་ལོ་
ཟེར་བར་འཁྲུངས་པ། རྫོགས་སྤྲུལ་གསུམ་པ་ངེས་དོན་བསྟན་་་་་་
འཛིན་བཟང་པོས་ངོས་འཛིན་གནང་བ་བཞིན། དཔལ་དགེའི་བླ་
མ་དབུ་མཛད་ཞེས་པས་དཔལ་དགེ་བླ་མའི་གདན་ཁྲིར་བཀོད་པ།
སྤྲུལ་སྐུ་ཀུན་བཟང་ཞུ་བའི་ངོ་མཚར་ཅན་ཞིག་བཞུགས། དེ་ཉིད་
ཀྱིས་ཀྱང་རྡོ་འབུམ་རིན་པོ་ཆེ་བདག་གིར་མཛད་ཅིང་གོང་འཕེལ་དུ་
ཅུང་ཟད་བཞེངས་ཏེ་འགྲོ་དོན་མཛད། ཁྲོམ་ཟ་གོང་མའི་ནང་ཁྲོམ་
དབང་ཞིག་མཛད་སྐབས། །དབུ་ཞྭ་བུ་མོ་ཆུང་བ་ཞིག་གི་པང་དུ་
ལྷུང་བ་ལ། ང་རང་སྐྱེ་བ་ཕྱི་མར་འདིའི་བུར་སྐྱེ་བར་འགྱུར་་་་་་
གསུངས། །སྤྲུལ་སྐུ་དེ་དགུང་ལོ་ཉེར་ལྔའི་དུས་སུ་ལྷ་ལྡན་དུ་ཕེབས་
ཁར་རྒྱལ་ཏོག་སར་ཕེབས། དེ་གར་མཆོད་ཆ་ཞིག་ལུས་པ་ཡར་་་་་
།87


49040206.tif
ཕུལ་ཡང་ད་སྐབས་ང་ལ་མི་དགོས་གསུངས་ཏེ་ཚུར་གནང་སྟེ་ལྷ་་་་
ལྡན་དུ་ཕེབས་ནས་སེ་ལོ་རྒོད་ཚང་གི་ཉེ་འདབས་སུ་མྱ་ངན་ལས་
འདས། དེར་སྐུ་གདུང་བཞུས་སར་དགུན་ཡིན་ཡང་མེ་ཏོག་མང་པོ་
སྐྱེས། དེར་བོད་པ་རྣམས་ཀྱིས་ཁམས་པའི་བླ་མ་ཞིས་འདས་ཤུལ་
རེད་ཅེས་གླེང་ནས་མཆོད་རྟེན་ཞིག་བཇིགས་པ་ད་དུང་མཇལ་དུ་
ཡོད་ཅིང་། སྟག་ལུང་མ་རིན་པོ་ཆེར་ཡང་སྤྲུལ་ངོས་འཛིན་ཞུས་པ་
ན། རང་ཡུལ་གྱི་སྦྲ་སྒོ་ཤར་ལ་བསྟན་པ་སོགས་ཀྱིས་ངོས་འཛིན་་་་
གསལ་པོར་གནང་བ་བཞིན་དུ། མཚན་བརྗོད་པར་དཀའ་བ་དོན་
གྱི་སླད་དུ་མཚན་ནས་སྤྲོས་ན། རྨ་རྒྱན་འཇིགས་མེད་ཆོས་ཀྱི་་་་་་
དབང་པོ་ཞེས་པ་འདི་ཉིད་གང་དུ་འཁྲུངས་པའི་ཡུལ་ནི། སྐལ་་་་་་
བཟང་རྣམ་འདྲེན་བཞི་པ་བདག་ཅག་གི་སྟོན་པ་མཉམ་མེད་ཐུབ་
པའི་དབང་པོ་བྱོན་པའི་གནས་ལྷོ་འཛམ་བུའི་གླིང་གི་ནང་ཚན།
མདོ་ཁམས་སྒང་དྲུག་གི་ཡ་གྱལ། ཆོས་རྒྱལ་སྡེ་དགེའི་ཆབ་འོག་་་་་
རོང་འབྲོག་གཉིས་ལས། ལྷ་མིང་མི་ལ་ཆགས་པ་བྱང་སྡེ་རྫ་ཆུ་ཁ་བ་
ཞེས་པ། ས་གཞི་ཁ་རྒྱ་ཆེ་བ། ལུང་པ་ཕུ་ཐག་རིང་པ། ས་དཔྱད་
བཟང་དགུ་འཛོམ་པ། བདེ་སྐྱིད་ཆོས་ཀྱི་ཡུལ་གྲུ་དཀར་ཆུང་སྐོ་་་་་
འོར་ཞེས་པར། རིགས་ནི་འོད་གསལ་ལྷ་ནས་བྱོན་པར་གྲགས་པའི་
ས་སྐྱོང་སྡེ་དགེ་རྒྱལ་པོའི་བློན་རིགས་གདོང་ཞྭ་དཀར་ཅན་གྱི་བརྒྱུད་
188


49040207.tif
— 4རྒྱནའཇིགས་མེད་ཆོས་ཀྱི་དབང་པོའི་རྣམ་ཐར།
པ། དཔོན་ཐོབ་སོ་ལྔའི་ནང་ཚན། སྨུག་པོ་གདོང་གི་བརྒྱུད་པ་་་་་
དགེ་རྩེ་གོང་མ་ཞེས་པའི་སྡེ་ལས། ཡབ་རྒྱལ་ཏོག་ལྷ་དབང་ཟེར་བ་
དང་། ཡུམ་ཁྲོམ་ཟ་རྗེས་དངོས་བུ་མོ་སྒྲོལ་མ་ཟེར་བའི་སྲས་སུ་རབ་
བྱུང་བཅུ་བཞི་པ་གསར་ཚེས་ཀྱི་རབ་ཡིད་རྣམ་བྱུང་ཞེས་པ་ས་ཕོ་
འབྲུག་གི་ལོར་སྐྱེ་བའི་མྱུ་གུ་འཁྲུངས་པའི་དུས་སུ་འོད་དཀར་པོ་་་་
ཞིག་གིས་ཁྱིམ་ཀུན་ཁྱབ་ཅིང་དེ་ནུབ་ངག་ནས་ཨ་དང་ཨོ་ཆ་མ་ཆོད་
པ་འགའ་དང་། ཨོཾ་ངོ་མ་ཞིག་ལན་འགའ་རེར་གསུངས་ཤིང་། །
ཕྱིར་ནུབ་ནས་དང་པོ་མི་གསལ་ལ། རྗེས་ནས་ཇེ་གསལ་དུ་རིམ་་་་
བཞིན་ཞག་ལྔ་ལ་མ་ཎི་པདྨེ་ཧཱུྃ་གསུངས་ཤིང་། དེ་རྗེས་ཞག་གཉིས་
གསུམ་ཙམ་ལ་མ་ཎི་གསུངས། །ཕྱག་སྐེ་ལ་མ་ཎི་འབྲུ་དྲུག་གསལ་
བར་དོད་པ་དང་། ལྕེ་ལ་ཁྱི དམར་པོ་ཞིག་དོད་པ་མཇལ་དུ་ཡོད་
ཀྱང་། མོ་རང་ནས་མ་ཁ་མཁས་མས་བུ་སྤྲུལ་སྐུ་ཟེར་བའི་དཔེ་ལྟར་
དང་། སྐྱེ་བཟང་དེ་ཡིན་ན་བར་ཆད་སོགས་འོང་གིས་དོགས་ཏེ་ཕ་
ལྷ་དབང་ལའང་ཟེར་མ་མྱོང་ཞེས་བཤད་པར་ངེས་པས། ཞལ་ནས་
ང་རང་གི་ཨ་མ་དེ་ནི་ཆོས་ལ་དཀར་བ་དང་། ངང་རྒྱུད་བཟང་་་་་
ཞིང་ཁོག་ཡངས་ཤིང་ཚིག་བཙུན་པ་ཞིག་ཡིན། ཁོང་དང་པོ་ཆོས་
ལམ་ལ་ཞུགས་པ། བར་དུ་བླ་ཆེན་དང་དཀོར་ལ་མི་འབགས་པ།
ཐ་མ་འགྲོ་དོན་ལ་བར་ཆད་མི་བྱེད་པ་ལ་སོགས་པའི་དྲིན་ཅན་མ་
།89


49040208.tif
ཞིག་ཡིན་གསུངས། གཞན་ཡང་། དབུ་གདུགས་ལྟར་འདུག་པ་་་་
དང་། ཞལ་རས་པདྨ་ལྟར་རྒྱས་པ། སྐྱེ་མཆེད་ཤིན་ཏུ་དྭངས་ཤིང་།།
རང་བཞིན་གྱིས་སྙུན་ཉུང་བ། ཆུང་ངུ་ཉིད་ནས་རིག་པ་བསལ་་་་་
ཞིང་། མཁྱེན་པའི་ཤེས་རབ་ཆེ་བ་དང་། བཤའ་ལུག་ཁྲིད་པ་དང་
བསད་པ་སོགས་ཉེ་རིང་གང་དུ་མཐོང་ན་སྤྱན་བརླན་ཅིང་བཟའ་
བཏུང་མི་བསོལ་བ་སོགས་སྙིང་རྗེ་ཆེ་བ་དང་། ཝ་སྤྲེ་སོགས་གསོད་
པ་ཉིད་ཀྱིས་བཀག་ཀྱང་མ་ཉན་པ་ལ་གསོད་པར་མི་ནུས་པར་བྱས་
པས་ནུས་པ་ཆེ་བ་དང་། སྙིང་སྟོབས་ཆེས་ཆེ་བ་སྤོབས་པའི་་་་་་
གཟེངས་མཐོ་ཞིང་སྨྲ་མཁས་པ་སོགས་ཡོན་ཏན་གྱི་འབྱོར་བ་ཚད་
མེད་པས་མཐོ་བའི་གྲགས་པས་ཀུན་གྱིས་ཡི་རངས་ཤིང་བསྔགས་
པའི་ཡུལ་དུ་གྱུར་པ་སྟེ། མཚན་དཔེའི་ཟླ་བ་བདུད་རྩིའི་འོད་ཅན་
སོགས་གསུངས་པ་བཞིན་ནོ། །དོ་བླ་འཇིགས་མེད་སྐལ་བཟང་ནས་
དཔལ་དགེའི་བླ་མའི་ཡང་སྲིད་དུ་ངོས་བཟུང་ཞིང་། ཁྱད་པར་རྡོ་
གྲུབ་ཆེན་འཇིགས་མེད་ཕྲིན་ལས་འོད་ཟེར་གྱིས་དཔལ་དགེ་བླ་མའི་
སྤྲུལ་སྐུ་འཁྲུལ་མེད་དུ་ངོས་བཟུང་སྟེ། ངས་ཀློང་ཆེན་སྙིང་ཐིས་གི་
བསྟན་པ་ཡོངས་རྫོགས་དགོངས་གཏད་སྨོན་ལམ་དང་བཅས་པས་
དེ་ལ་གཏད་ཅིང་། ཨོ་རྒྱན་འཇིགས་མེད་ཆོས་ཀྱི་དབང་པོར་་་་་་
མཚན་གསོལ་བ་ཡིན་ཞེས་ཕྱི་མཐའ་གཟིགས་པའི་ལུང་བསྟན་བསྩལ།
190


49040209.tif
ཡང་བོ་དོད་ཨ་བུའི་སྤྲུལ་སྐུ་ཡིན་ཞེས་གཞན་གྱིས་ངོས་བཟུང་བ་་་་
བཞིན། སྐུ་བདག་ཏུ་གྲྭ་དཔོན་གཡོག་འགའ་ཞིག་ཁ་རྗེ་མངའ་ཐང་
ཆེ་བར་རྒྱལ་ཏོག་སར་ཕེབས་ཏེ་བཞུགས་པ་དང་། དེར་ནང་སྔ་་་་
མོར་དཔལ་དགེའི་བླ་མ་དབུ་མཛད་ཞེས་པའི་གྲྭ་རྒན་ཞིག་རྒྱལ་ཏོག་
ཏུ་སྤྲུལ་སྐུའི་སྐུ་བདག་ཏུ་འོང་བ་ན། མ་ཡུམ་གྱིས་བུ་ཆུང་འཁྱག་
ལྟོག་ཏུ་སེམས་ནས་རུམ་དུ་བླང་སྟེ་ནུ་མ་བསྣུན་པ་ན་ནུར་མ་བཏུབ་
པར་ཕྱིར་བལྟས་ཏེ། །ཨ་ཁུ་བདེའམ་རྒས་འདུག་ཅེས་ངོས་བཟུང་
བས་གཞན་སྐུ་བདག་རྣམས་རང་ཡུལ་དུ་ཐེག་སོང་། དེ་དག་ལ་་་་
བརྟེན་ནས་དཔལ་དགེ་གོང་མའི་དབོན་པོ་དཀོན་མཆོག་གིས་བླ་
བྲང་དུ་སྤྱན་དྲངས་ཏེ་སྤྲུལ་པའི་སྐུར་མངའ་གསོལ། འབྲི་ཀློག་་་་་་
དཀའ་བ་མེད་པར་མཁྱེན་ཅིང་ལུགས་གཉིས་གང་ལའང་འགྲན་ཟླ་
དང་བྲལ་བ། ཆུང་ངུ་ནས་ཐེག་པ་ཆེན་པོའི་རིགས་སད་ཅིང་།
སྐྱེས་ཐོབ་ཀྱི་མཁྱེན་རབ་ཕུལ་དུ་བྱུང་བ་མངའ་བ་དང་། ལྷག་པའི་
ལྷས་བྱིན་གྱིས་བརླབས་པའི་མཐུས་ཡོངས་འཛིན་དགེ་བའི་བཤེས་
གཉེན་དག་ལས་དམ་པའི་ཆོས་ཀྱི་བདུད་རྩི་ཐོབ་པ་རྣམས་ཚེགས་
ཆུང་ངུས་མཁྱེན་ཅིང་། ཁྱད་པར་རིག་འཛིན་འཇིགས་མེད་གླིང་
པའི་ཐུགས་སྲས་འཇིགས་མེད་རྒྱལ་བའི་མྱུ་གུ་ཞེས་འབྲེལ་ཚད་དོན་
ལྡན་གྱི་སྐྱེས་བུ་དམ་པ་དེ་ཉིད་དཔལ་དགེ་བླ་བྲང་དུ་སྤྱན་དྲངས་པ་
191


49040210.tif
སོགས་སྔ་ཕྱིར་ཀློང་ཆེན་སྙིང་ཐིག་གི་སྔོན་འགྲོའི་ཟབ་ཁྲིད་ཁོ་ནའང་
ཚར་ཉི་ཤུ་རྩ་ལྔ་གསན་ཅིང་། ཁྲིད་སྦྱངས་ཡང་དེ་སྙེད་གྲུབ་པར་
མཛད། གཞན་ཡང་རྩ་རླུང་དང་རྫོགས་ཆེན་གྱི་ཁྲིད་སོགས་ཤིན་ཏུ་
གནད་སྨིན་དང་། སྔ་འགྱུར་བཀའ་མའི་ཆོས་སྐོར་སོཡོས་མང་དུ་
གསན། བླ་མ་མཚམས་པས། ཁོང་རྫ་སྟོ་ད་དུ་བཞུགས་དོན་དཔལ་
དགེ་སྤྲུལ་སྐུ་གཅིག་པོ་འདིའི་དོན་ཡིན་ཞེས་མཚམས་པའི་སློབ་རྒན་
དབུ་མཛད་སངས་རྒྱས་དཔལ་བཟང་ལ་གསུངས། གཞན་ཡང་།་
འཇིགས་མེད་སྐལ་བཟང་དང་། ཀུན་མཁྱེན་གྱི་དངོས་སློབ་རྗེ་བླ་
མ་འཇིགས་མེད་ངོ་མཚར། རྒྱལ་སྲས་གཞན་ཕན་མཐའ་ཡས་་་་་་
སོགས་ལས་ཀྱང་། ངལ་གསོ་སྐོར་གསུམ། སྤྱོད་འཇུག །རྩ་རྒྱུད་
གསང་བ་སྙིང་པོ། རིག་གནས་སྐོར་འགའ་ཞིག་སོགས་དང་། ཞེ་
ཆེན་དབོན་སྤྲུལ་མཐུ་སྟོབས་རྣམ་རྒྱལ་ལས་བཀའ་འགྱུར་གྱི་ལུང་
དང་སྒྲ་རིག་གསན། གང་གསན་དེ་དག་ལན་རེ་ཙམ་གྱིས་ཐུགས་
སུ་ཆུད་པས་མདོ་རྒྱུད་རིག་གནས་དང་བཅས་པའི་གཞུང་ལ་གཞན་
དྲིང་མི་འཇོག་པའི་རྣམ་དཔྱད་རྣམ་པར་དག་པས་ལེགོས་བཤད་སྨྲ་
བ་ལ་མི་ཟད་པའི་སྤོབས་པ་ཐོབ་ཅིང་། འཇིག་རྟེན་ཆོས་བརྒྱད་ཀྱི་
ཞེན་འཁྲིས་གཏན་ནས་ལོག་པས་སྐུ་ཚེ་ཧྲིལ་པོར་ཟོལ་མེད་ཀྱི་བྱ་་་་
བཏང་ཡང་དག་པའི་རྩེ་མོར་སོན་ནས་གཙོ་བོར་བཀའ་དང་བསྟན་
19་2


49040211.tif
བཅོས་འགྱུར་རོ་ཅོག་དང་། རྗེ་ཉིད་ཀྱི་གསུངས་ལས། ལྔ་རིག་སྨྲ་
བའི་ཉིན་བྱེད་ས་པཎ་རྗེ། །མདོ་སྔགས་ལེགས་བཤད་འབྱུང་གནས་
ཙོང་ཁ་པ། །ཡོངས་རྫོགས་བསྟན་པའི་མངའ་བདག་ཀློང་ཆེན་་་་་་
ཞབས། །གངས་ལྗོངས་འཇམ་པའི་དབྱངས་དངོས་རྣམ་གསུམ་ཡིན།།
ཞེས་བསྔགས་པར་མཛད་པའི་ཀུན་མཁྱེན་ཡབ་སྲས། ས་པཎ། རྗེ་
ཙོང་ཁ་པ་སོགས་རིས་མེད་ཀྱི་སྐྱེས་ཆེན་རྣམས་ཀྱི་ལེགས་བཤད་ལ་
དཔེ་གཟིགས་ཁོ་ན་རྟག་འགྲུས་སུ་བརྩོན་པར་མཛད་ནས་ཉིན་རེ་
བཞིན་མཁྱེན་རྟོགས་ཟླ་བ་ཡར་ངོ་ལྟར་གོང་འཕེལ་དུ་གྱུར། ཀུན་
མཁྱེན་མཆོག་སྤྲུལ་རིན་པོ་ཆེ་ཧེ་རུ་ཀ་དཔལ་སྐུ་ཞབས་མཁྱེན་བརྩེ་
འཇིགས་མེད་ཡེ་ཤེས་རྡོ་རྗེས་རིག་པ་བརྟུལ་ཞུགས་ཀྱི་སྤྱོད་པ་མཛད་
ཅིང་ཕེབས་སྐབས་ཤིག །རྗེ་འདིའི་ཉེ་སྐོར་དུ་བྱོན་ནས། དཔལ་
དགེ་ཞེས་བོས་ཏེ། ཁྱེད་དཔའ་སྙིང་ཅི་འདྲ་བཟང་ན་འདིར་ཤོག་
གསུངས་ནས། སྐུ་རྩར་བྱོན་པ་དང་སྐྲ་ནས་བཟུང་སྟེ་ས་ལ་་་་་་
བརྡབས་ཤིང་དྲུད་དེ་བྱོན་པས་མཚམས་ཤིག་ན་ཆང་གི་དྲི་ཞིག་ཆིལ་
གྱིས་བྱུང་། དེར་འོ་ཁོང་སིས་ཆང་གསོལ་ཡོ་ད་པ་འདྲ། གྲུབ་ཐོབ་
ཆེན་པོ་འདི་འདྲ་ཡང་གང་བཟིས་འཆོལ་སྤྱོད་འདི་མཛད་པས་་་་་་
བཅོམ་ལྡ་ན་འདས་ཀྱིས་ཆང་གི་ཉེས་དམིགས་མང་པོ་བཀའ་སྩལ་པ་
ཐོབ་ཏུ་བབས་སྙམ་པ་ཅིག་བྱུང་བའི་མོད་ལ་ཕྱག་རིས་བཏང་སྟེ།
།93


49040212.tif
ཁྱོད་ཚོ་རྟོག་གེ་པ་བྱ་བ་འདི་འདྲའི་རྣམ་རྟོག་ངན་པ་འཆར་བ་ཕའུ།
ཁྱོད་ཁྱི་རྒན་རེད་ཅེས་གདོང་ལ་ཞལ་མཆིལ་བཏབ། མཛུ་གུ་ཆུང་
བསྟན་ནས་བཞུད།
དེ་འཕྲལ་ག་རེ་ང་འཁྲུལ་ཏེ་ངོ་སྤྲོད་ཅིག་ཡིན་པར་འདུག་སྙམ་
ནས་ལུས་གནད་བཅོས་དེ་བཞུགས་པས་ཟང་ཐལ་གྱི་རིག་པ་ནམ་
མཁའ་གཡའ་ཐག་ཆད་པ་ལྟ་བུ་ཞིག་མངོན་དུ་གྱུར་ཏེ། སྔོན་ནས་
འཇིགས་མེད་རྒྱལ་བའི་མྱུ་གུས་རིག་པ་ངོ་སྤྲད་པ་དེ་ནམ་ལང་པའི་
སྟེང་དུ་ཉི་མ་ཤར་བ་བཞིན་དུ་སོང་། ཕྱིས་སུ་ཡང་ཁྱི་རྒན་ཟེར་བ་
འདི་སྐུ་ཞབས་མཁྱེན་བརྩེའི་ང་ལ་གསང་མིང་བཏགས་པ་ཡིན་ཞེས་
ཞལ་རྩེད་གནང་། གཞན་ཡང་སྐུ་ཞོག་མཁྱེན་བརྩེའི་མདུན་ནས་
གཅོད་ཁྲིད་གསན་ནས་གཉན་སར་ཕེབས་ཚེ་ཚད་སློང་དུས་གཅིག་
ལ་རྫོགས་པ་དང་། བདུད་བཞི་སྟན་ཐོག་གཅིག་ཏུ་བཅད་པར་་་་་
བཤད། སྦས་པའི་རྣལ་འབྱོར་པ་བསོད་ནམས་དཔལ་དགེ་དང་་་་
ལྷན་གཅིག་ཏུ་ཀློང་སྙིང་རྩ་རླུང་གི་ཁྲིད་ཤིན་ཏུ་ཡུན་རིང་སྦྱངས།
ཁོང་གིས་སྡེ་དགེ་ནས་བཟང་ཇ་བག་བརྒྱད་ཀྱི་རིན་གྱིས་ཤོག་སྲབ་
ཉོས་ནས་འདྲ་མིན་སྣ་ཚོགས་བྲིས་ཏེ་ཟད་སོང་གསུངས། དགུང་ལོ་
ཉེར་ཐམ་ཡན་ཡིན་ནོ། །དེ་ཕྱིན་ཤེར་ཕྱིན་སྤྱི་དོན་སོགས་གཞུང་་་་
བཤད་མིན་པ་འདྲ་མིན་བྲི་མ་མྱོང་གསུངས། དཔལ་དགེ་དབོན་པོ་
194


49040213.tif
འདས་ནས་གཤེགས་རྗེས་ཀྱི་བྱ་བ་རྣམས་རྫོགས་འཕྲལ་བླ་བྲང་་་་་་
བསྡུས་ནས་ཇི་སྐད་དུ། ཉིད་ཀྱི་བཀའ་ལས། སྐྱེད་ན་མི་དགའ་་་་་
སྡུག་ན་དགའ། །སྐྱིད་ན་ཉོན་མོངས་དུག་ལྔ་འབར། །སྡུག་ན་སྔོན་
བསགས་ལས་ངན་འཛད། །སྡུག་བསྔལ་བླ་མའི་ཐུགས་རྗེ་ཡིན། །
བསྟོད་ན་མི་དགའ་སྨད་ན་དགའ། །བསྟོད་ན་ང་རྒྱལ་ཁེངས་་་་་་
སེམས་ཆེ། །སྨད་ན་རང་སྐྱོན་ཐེར་ལ་འབུད། །མི་ཁ་ལྷ་ཡི་ཕ་་་་་་
འབབ་ཡིན། །མཐོ་ན་མི་དགའ་དམའ་ན་དགའ། །མཐོ་ན་ཕྲག་་་་
དོག་ང་རྒྱལ་སྐྱེ། །དམའ་ན་བག་ཡངས་དགེ་སྦྱོར་འཕེལ། །དམན་
ས་སོང་མའི་གདན་ས་ཡིན། །འབྱོར་ན་མི་དགའ་རྒུད་ན་དགའ། །
འབྱོར་ན་གསོག་སྲུང་སྡུག་བསྔལ་ཆེ། །རྒུད་ན་དཀའ་སྤྱད་ལྷ་ཆོས་
འགྲུབ། །སྤྲང་ལུས་ཆོས་པའི་གཏད་སོ་ཡིན། །བྱིན་ན་མི་དགའ་་་་
འཕྲོག་ན་དགའ། །བྱིན་ན་ལན་ཆགས་ཁུར་པོ་འཕེལ། །འཕྲོག་ན་
ཚེ་རབས་བུ་ལོན་སོད། །ཆོག་ཤེས་འཕགས་པའི་སྤྱི་ནོར་ཡིན། །
གཉེན་ལ་མི་དགའ་དགྲ་ལ་དགའ། །གཉེན་གྱིས་ཐར་ལམ་བར་དུ་
གཅོད། །དགྲ་བོ་བཟོད་པའི་ཡུལ་དུ་བྱེད། །རོ་སྙོམས་ཉམས་ལེན་
གནད་འགགས་ཡིན། །ཆོས་བཞིན་མཛད་ན་དེ་འདྲ་དགོས། །བློ་
ཐག་ཆོད་ན་དེ་འདྲ་དགོས། །རི་ཁྲོད་འཛིན་ན་དེ་འདྲ་དགོས། །
རྒྱལ་ཁམས་འགྲིམ་ན་དེ་འདྲ་དགོས། །གདམས་ཟབ་གནད་ཀྱི་མདོ་
195


49040214.tif
འགགས་དྲུག །ཕ་གཅིག་བླ་མའི་ཞལ་རྒྱུན་ཡིན། །བུ་གཅིག་སེམས་
ཀྱི་གཏད་སོ་ཡིན། །སྙིང་གི་སྙིང་པོ་ཚིག་དྲུག་འདི། །གྲོགས་གཅིག་
ཁྱོད་རང་མ་ལགས་པ། །གཞན་ལ་ཚིག་ཟུར་ཕུད་པ་མེད། །ཅེས་
གསུངས་པ་ཇི་ལྟ་བ་བཞིན་འཁྲུལ་བ་མེད་པར་ལག་ལེན་དུ་བསྟར་
བས་བདག་ཉིད་ཆེན་པོ་འདིས་ཀུན་སྤང་ཀུན་ཏུ་རྒྱུའི་ཚུལ་གྱིས་་་་་
དབེན་བའི་གནས་སོགས་ངེས་མེད་དུ་ཕེབས་ཏེ། རྫོགས་ཆེན་་་་་་
གདན་སར་ཡུན་རིང་བཞུགས་ཏེ་སྐྱབས་མགོན་རྫོགས་ཆེན་མི་་་་་་
འགྱུར་ནམ་མཁའི་རྡོ་རྗེ་དང་། སྐུ་ཞབས་གཞན་ཕན་མཐའ་ཡས་
འོད་ཟེར་ལས་སྙིང་ཐིག་གོང་འོག་སོགས་དམ་པའི་ཆོས་ཀྱི་བདུད་རྩི་
མཐའ་ཡས་པ་བཞེས་ཤིང་། མཁན་སེང་ཕྲུག་པདྨ་བཀྲ་ཤིས་མདུན་
ནས་བཀའ་མའི་དབང་ལུང་ཕལ་ཆེར་གསན་པ་དང་། རབ་ཏུ་་་་་
བྱུང་སྟེ་མཚན་འཇིགས་མེད་དགེ་བའི་འབྱུང་གནས་སུ་སསོལ་ནས་་
མཁན་པོ་བདེ་གཤེགས་ཚང་གསུངས་ཏེ་ཐུགས་རྩིས་ཆེན་པོར་མཛད།
རུ་དམ་ཡང་དབེན་གཤིན་རྗེའི་སྒྲུབ་ཕུག་དང་ཚེ་རིང་ཕུག་སོགས་རི་
ཁྲོད་དུ་བཞུགས་སྐབས་ཐུགས་དམ་མཛད་པས། བྱང་ཆུབ་སེམས་
གཉིས་དང་། ཁྱད་པར་རང་བཞིན་རྫོགས་པ་ཆེན་པོའི་གནས་་་་་་
ལུགས་ཀྱི་རྟོགས་པ་ནམ་མཁའ་དང་མཉམ་པ་བརྙེས། ཀློང་ཆེན་
སྙིང་ཐིག་གི་སྔོན་འགྲོའི་ཁྲིད་ཡིག་ཆེན་མོ་དང་། ཐེག་ཆེན་མདོ་སྡེ་
།96


49040215.tif
མཐོང་བའི་ཕན་ཡོན་སོགས་ལེགས་བཤད་གྱི་རྩོམ་པ་མང་དུ་མཛད།
དགུང་ལོ་སུམ་ཅུའི་ནང་ཤེད་ཨ་མདོ་ཞབས་དཀར་པ་ཚོགས་དྲུག་
རང་གྲོལ་གྱི་སྙན་པ་གསན་ནས་མཇལ་དུ་བྱོན་ཚེ་ཞབས་དཀར་་་་་
གཤེགས་ཚར་བའི་སྐད་ཆ་ལམ་བར་དུ་གསན་ནས་གདུངས་་་་་་
དབྱངས་ཀྱིས། གང་གིས་ཐོས་མེད་བསྐལ་པའི་དུས་རིང་ནས། །
ཞེས་པ་ལ་སོགས་པའི་སྤྲུལ་སྐུ་མྱུར་འབྱོན་ཀྱང་མཛད། དེ་ནས་་་་་
གསེར་ཐལ་ཕྱོགས་ཡར་ལུང་པདྨ་བཀོད་དུ་ཕེབས་ཏེ་དགེ་མང་སྐུ་
ཞབས་རིན་པོ་ཆེས་གསང་རྙིང་རྒྱུད་བཤད་རྒྱས་པར་གནང་སྐབས་
རྗེ་འདིའི་ཁྲིད་དཔོན་མཛད་ཅིང་། དེ་རྗེས་ཀྱང་གནས་དེར་ལོ་་་་་
གཉིས་ཙམ་ལ་ཞག་ཞེ་ལྔ་རེའི་རིང་ལ་རྒྱུད་བཤད་ཤིན་ཏུ་རྒྱས་པ་
བཀའ་དྲིན་དུ་སྩལ་བས་སྔ་འགྱུར་རྡོ་རྗེ་ཐེག་པའི་བསྟན་པ་སྤྲིན་་་་
མཐོངས་ཀྱི་ཉི་ཞུར་ཙམ་གསལ་བར་བྱུང་བས། ཡུལ་གསེར་སྟོད་དུ་
སྙིང་པོའི་བསྟན་པ་དར། ཞེས་པའི་ལུང་བསྟན་ཐོག་ཏུ་ཁེལ་བར་
གླེང་། ཝ་ཤུལ་སྟོབས་རྒྱས་སོགས་ཀྱིས་སྤྱན་དྲངས་ཏེ་ཝ་ཤུལ་ཁ་་་་
གསུམ། གསེར་ཐལ་ཚོ་མ་ལག་བཅོ་བརྒྱད་ཕལ་མོ་ཆེ་དང་བཅས་
པ་ལ། སྤྱོད་འཇུག །མ་ཎི་བཀའ་འབུམ་སོགས་ཆོས་ཀྱི་སྦྱིན་པ་་་་་
གྲངས་མེད་པ་བསྩལ་ཞིང་བདེ་སྨོན་དང་ཡི་གེ་དྲུག་མའི་ཕྲིན་ལས་
ཁྱབ་བརྡལ་དུ་སྤེལ། གསོན་རིམ་དང་གཤིན་ཆོག་ལ་སྐམ་ལུག་མང་
197


49040216.tif
པོ་བསད་དེ། དགེ་འདུན་ལ་དམར་སྟོན་བྱེད་པའི་སྲོལ་ངན་རྒྱུན་
བཅད་ཅིང་། ཇག་རྒྱ་རྐུ་ཁྲིམས་བཞག་སྟེ་ཕན་བདེའི་ལམ་སྲོལ་་་་་
ཆེན་པོ་བཏོད། རིམ་གྱིས་རྡོ་ཡུལ་དུ་ཕེབས་ནས་ཤུག་ཆུང་དགོན་
སོགས་སུ་ཆོས་ཙི་རིགས་བསྟན། ཤུག་ཆེན་སྟག་མགོར་ཡུན་རིང་
བཞུགས་ནས་བཀའ་འགྱུར་རིན་པོ་ཆེ་ཞིབ་ཏུ་བཟིགས་ཤིང་བཀླག་
པས་མདོ་སྡེ་མང་པོ་ཐུགས་ལ་ཟིན་གསུངས། རྙི་ཆུང་ནགས་སམ་
ཨ་རིའི་ནགས་སུ་ཁོང་དང་ལུང་རྟོགས་གཉིས་བཞུགས་སྐབས་རྩམ་
པ་ཁུག་མ་གང་ཡོད་པ་གསོལ་ཚིགས་དུས་ཅུང་ཟད་གསོལ་ནས་རྩམ་
ཁུག་དེ་ཤིང་ལ་བཏེགས། ཁོང་ལ་སྤྱོད་འཇུས་ཚིག་བཞི་རེ་གཉིས་
གསུངས། ལུ་བ་དཀར་པོ་ཞིག་ལས་མནབས་རྒྱུ་མེད་དབྱུག་པ་ཞིག་
བསྣམས་ནས་ཧ་ཧ་ཞེས་པའི་འུར་སྒྲ་ཆེན་པོ་མཛད་དེ་ནགས་ནང་
དུ་བྱོན་བཞུགས་མཛད། ཡང་ཕྱི་ཉིན་དེ་ལྟར་མཛད་པར་ལུང་་་་་་
རྟོགས་གསུངས། དེ་འདྲའི་ཚུལ་གྱིས་ཟླ་བ་ཁ་ཤས་བཞུགས་ཏེ།
ནགས་ཚལ་ས་ཕྱོགས་དབེན་ཞིང་ཉམས་དགའ་དང་། ཞེས་པ་དེ་
འདི་འདྲ་ལ་ཟེར་བ་ཡིན་ཞེས་ཐུགས་སྤྲོ་ཉམས་མཛད།
དེར་གཞི་ཆེན་སྤྲུལ་སྐུ་སོགས་དོན་གཉེར་ཅན་མང་བ་ལ།
སེམས་ཉིད་ངལ་གསོ་དང་ཡོན་ཏན་མཛོད་སོགས་ཀྱི་བཤད་ཁྲིད་
རྒྱུན་རིང་བསྐྱངས། དེ་སྐབས་ཤིག་ལ་བོང་ཆུང་རྟ་ཤུལ་གྱི་རྒད་པོ་
198


49040217.tif
ཞིག་ཚོང་ལ་འགྲོ་བའི་ལམ་དུ་ཆུས་ཁྱེར་ནས་ཤི་བ་ཟླ་བོ་རྣམས་ཀྱིས་
རོ་བཀལ་ནས་ཕུག་པ་དང་ཉེ་བའི་ཕྱོགས་སུ་ཕྱིན་ཏེ་འཕོ་བ་ཞུས་
པས་ཆོས་ཞུ་མང་པོ་དང་བཅས་པས་འཕོ་ལུང་གསུངས། མཚམས་
ཤིག་ནས་རྗེ་བླ་མ་ཉིད་རྒྱ་ཆེར་བཞད་དེ་འཕོ་ལུང་གསུང་འཕྲོར་་་་
ལུས་ཀྱང་འཁོར་རྣམས་ཀྱིས་མཇུག་རྫོགས་པར་བཏོན། དེ་སྐབས་
ཅི་ཡང་མི་གསུངས། ཕྱིས་སུ་རུ་དམ་གཤིན་རྗེའི་སྒྲུབ་ཕུག་འོག་་་་་
མར་རྗེ་བླ་མ་ཉིད་བཞུགས་ཤིང་། ཕུག་པ་གོང་མར་རྒྱལ་མོ་རོང་
པའི་ཆོས་པ་གླེན་ནེ་བ་ཞིག་ཡོད་སྐབས། ཉིན་གཅིག་རྗེའི་ཞལ་ནས།
འདི་ལྟར་དབེན་པའི་གནས་སུ་དགེ་སྦྱོར་བྱས་ཏེ་བསྡད་ན་རྣམ་་་་་
གཡེང་མེད་ཅིང་རིག་པ་ངང་གིས་དྭངས་བས་སྔོན་གནས་རྗེས་དྲན་
སོགས་འོང་བ་ལ་ཚེགས་མེད། ཁྱོད་ལ་དེ་འདྲ་ཅང་ཨེ་བྱུང་་་་་་
གསུངས་པར། ཁོས་ཅི་ཡང་མ་བྱུང་ཟེར། ངས་ནི་རེས་འགའ་སྔ་
མའི་ཚེ་རབས་བརྒྱ་ཕྲག་ལྷག་པ་ཡང་དྲན་པར་བྱུང་། སྔོན་དུས་་་་
གྲུབ་ཆེན་ནག་པོ་སྤྱོད་པ་གྲོང་ཁྱེར་ཞིག་ཏུ་བྱོན་དུས། ང་རང་གྲོང་
ཁྱེར་གྱི་སྨད་འཚོང་མར་གྱུར་པས་གསེར་གྱི་གདུ་བུ་ཞིག་ཕུལ་བས།
དེ་ཚུན་ཆད་བླུན་རྨོངས་ཕག་ཐོམ་ལྟ་བུར་ནམ་ཡང་མ་སྐྱེས་པ་ཞིག་
ཀྱང་དྲན་གསུངས་སྐད། འདི་ལྟར་མངོན་པར་ཤེས་པ་མངའ་བའི་
གསུང་སྒྲོས་སུ་གཏོགས་པ་གཞན་ཡང་། དེ་དུས་རྒད་པོ་ཤི་བ་དེའི་
199


49040218.tif
བར་སྲིད་སུམ་བཅུ་རྩ་གསུམ་པའི་ལྷ་ཡུལ་དུ་སྐྱེས་ཏེ་ལྷའི་བྱིས་པའི་
གཟུགས་ཀྱིས་སླེབས་པ་ཞིག་མཐོང་ནས་མདུན་དེར་རྒད་པོའི་རོ་
མགོ་སེ་ཡེ་རེ་བ་འདུག །དེ་ལ་བལྟས་པས་གོད་པོ་སེ་བོ་འདིའི་་་་་་
མགྱོགས་པ་ལ་ཨང་སྙམ་ནས། ང་དགོད་ཁ་ཤོར་ཏེ་འཕྲོ་ལུང་་་་་་
འདོན་འཕྲོར་ཆད་པ་ཞིག་བྱུང་ཞེས་གསུངས་པ་ལྟ་བུ་འགའ་རེ་ཡོད་
ཚོད་འདུག །ཡང་རྙི་ཆུང་ཕུག་སོགས་ས་སྨད་ཅིག་ཏུ་བཞུགས་་་་་་
སྐབས། ཁྲོམ་མང་པོ་ལ་ཆོས་ཁྲིད་རྒྱ་ཆེན་ཞིག་གསུང་། དེ་དུས་་་་
དངུལ་རྡིལ་ཚད་ཞིག་ཕུལ་བ་སྤྲང་པོ་ཞིག་གིས་མཐོང་། དགོང་མོ་
རི་ཁྲོད་དུ་ཕེབས། དེ་ནུབ་སྤྲང་པོ་དངུལ་དོན་གཉེར་གྱི་བཀྲོད་དུ་
སོང་བ་ལ། དགོངས་ཏེ་ང་རང་གསོད་མི་དགོས། དངུལ་ནི་དེ་་་་་
གར་བསང་ཁྲི་མཐོན་པོ་ཡོད་པའི་གསེབ་ཏུ་བཅུག་ཡོད། སུ་ལ་་་་་
རིག་མ་བཅུག་ཁྱོད་རང་གསོད་དོ་གསུངས། རྗེས་སུ་གཞན་གྱིས་གོ་
ནས་སྤྲང་པོ་བརྡུང་བརྡག་བྱེད་པ་སོགས་གསན་པ་ན། དེ་ལ་་་་་་
གནོད་པ་བྱས་ན་ཁོང་ང་རང་གསོད་པ་དང་ཁྱད་མེད་གསུངས་ཏེ་
སྲོག་བསྐྱབས་ནས་དངོས་སུ་བདག་གཞན་བརྗེ་བར་མཛད། འཛི་
དཀར་ཡང་ཕེབས་ཏེ་མ་རྞི་བཀའ་འབུམ་སོགས་གསུངས་ཤིང་ཡིག་
དྲུག་གི་ཕྲིན་ལས་རྒྱས་པར་མཛད། འཛམ་ཐང་དུ་ཀུན་མཁྱེན་དོལ་
པོའི་འགྲེལ་པའི་སྟེང་ནས་རྒྱུད་བླ་མ་རྒྱས་པར་བཤད་ཅིང་བསྡུས་
་200


49040219.tif
དོན་བརྩམས། གཙང་པ་དགེ་སློང་ངག་དབང་ཆོས་འབྱོར་ལས་་་་
སྦྱོར་དྲུག་གསན། མེ་ཉག་ཏུ་བྱོན་ཏེ་འདྲ་པ་དགེ་བཤེས་ཚུལ་་་་་་
ཁྲིམས་རྣམ་རྒྱལ་མདུན་ཕར་ཕྱིན་སྐོར་སོགས་ཀྱི་དྲི་བ་མང་པོ་ཞུས་
པས། ཁྱོད་སུ་ཡིན། གང་ནས་འོང་གསུངས་པར། དཔལ་དགེ་་་་
ཟེར་བ་ཁམས་རྫ་ཆུ་ཁ་པ་ཞིག་ཡིན་ཞུས་ནས་ཕྱིར་ཕེབས་རྗེས། ཉེ་
གནས་ལ་ཁོ་དཔལ་དགེ་བྱ་བ་ཡིན་ཟེར་ཏེ། མདོ་ཕྱོགས་ལ་ང་རང་
མཁས་སྙམ་ཡང་། ད་ལྟ་འཛམ་གླིང་ན་མདོ་སྔགས་གཉིས་ལ་ཁོང་
ལས་མཁས་པ་མི་འདུག་པས་སྐྱེས་བུ་དམ་པ་ཞིས་ཏུ་སྣང་ངོ་ཞེས་
གསུངས་སྐད། རྒྱལ་ཕག་དགོན་དུ་ཀུ་ལུ་ཀུན་བཟང་སོགས་ལ་ཀློང་
ཆེན་སྙིང་ཐིག་གི་དབང་ཁྲིད་ཡོངས་རྫོགས་གསུངས་པ་སོགས་སྐལ་
ལྡན་རྣམས་ལ་འོད་གསལ་རྡོ་རྗེ་སྙིང་པོའི་དབང་ལུང་ལག་ལེན་་་་་
དམར་ཁྲིད་ལྐོག་ཆོས་སུ་གནང་བ་མང་པོ་ཡོད་པར་ངེས་སོ མགོ་
ལོག་སྨར་སྟོད་སྨད། རྨ་ཁོག་སོགས་སུ་ཡང་མ་ཎི་བཀའ་འབུམ་་་་་
བཙོ་བོར་གྱུར་པའི་དམ་པའི་ཆོས་ཀྱི་ཆར་ཕབ་སྟེ་བ་ལང་ལྟ་བུའི་སྐྱེ་
བོ་བླུན་པོ་རྣམས་ལའང་ཐར་པ་དང་ཐམས་ཅད་མཁྱེན་པའི་ས་བོན་
བསྐྲུན། དད་པ་དང་སྙིང་རྗེ་ཆུང་བ་དཀར་ཕྱོགས་ལ་སྡང་ཞིང་་་་་
སྡིག་ལ་འཛེམ་མེད་དུ་སྤྱོད་པའི་མི་དཔོན་དང་ཇག་དཔོན་ང་རྒྱལ་
ཅན་ཤིན་ཏུ་གདུལ་དཀའ་བ་རྣམས་ཀྱང་། སྙིང་རྗེའི་དཀའ་ཐུབ།
20།


49040220.tif
གྲུབ་པའི་གསུང་གི་མཚམས་ལས་འདའ་བར་མ་ནུས་ཏེ། རྐུན་རྒྱ་
ཇག་ཁྲིམས་དང་ངོན་པ་མང་པོའི་སྡིག་འཕྲོ་གཅོད་པ་སོགས་ཀྱི་སྒོ་
ནས་ཡུལ་ཁམས་དཀར་པོར་བསྒྱུར། སྨར་རོང་གི་ཡུལ་མཐའ་སྔོན་
ཆད་ཡིག་དྲུག་འདོན་པ་ལྟ་ཅི་བགྲང་ཕྲེང་ལག་ཏུ་འཛིན་སྲོལ་ཙམ་
ཡང་གཏན་མེད་པའི་ཕྱོགས་སུ་ཡང་ཆོས་བསྟན་ཏེ། མ་ཎི་འདོན་
པའི་སྲོལ་ལམ་པོ་ཆེ་བཞིན་དུ་བཟང་ཞིང་ཡངས་པོར་བཏོད་པས་
མཚོན་གདུལ་དཀའ་འདུལ་བའི་ཕྲིན་ལས་བསམ་གྱིས་མི་ཁྱབ་སྟེ།
དགེ་དབོན་རིན་པོ་ཆེས་གསུང་པའི་དཔལ་སྤྲུལ་རིན་པོ་ཆེའི་སྐུ་་་་་
བསྟོད་ལས། རྗེ་ཁྱེད་མཇལ་དང་མཚན་ཙམ་ཐོས་ཀྱང་དགེ་ཞེས་
དང་། བྱང་ཆུབ་སེམས་བསྐྱེད་ལས། འགྲོ་བའི་དོན་ལ་དོན་མེད་
མི་འགྱུར་ཁྱོད་དང་རྒྱལ་བ་ཁོ་ནའི་ཆོས། །ཞེས་པ་ལྟར་རོ། །སླར་
ཡང་རྡོ་ཡུལ་དུ་བྱོན་ནས་རྙི་ཆུང་ཕུབ་ཏུ་བཞུགས་སྐབས། སྐུ་་་་་་
ཞབས་མཁྱེན་བརྩེ་རིན་པོ་ཆེའི་སྒར་པ་དར་རྩེ་མདོ་ཕྱོགས་ནས་ཡར་
བཏེགས་ཏེ། གཉན་པོ་གཡུ་རྩེའི་གནས་མདུན་སྔོ་མཚོའི་ཁར་་་་་་
ཕེབས་པ་གསན་ནས་དེར་ཆེད་གཏད་ཀྱིས་བྱོན་སྐུ་ཞབས་ཀྱང་ཤིན་
ཏུ་དགྱེས་ནས་ཆོས་ཀྱི་གསུང་གླེང་མང་དུ་མཛད་ཅིང་། མཁའ་་་་་
འགྲོ་བདེ་ཆེན་རྒྱལ་མོའི་དབང་ཞིག་གནང་བར་ཞུས་པས། དེ་ངས་
གསང་རྒྱས་བཏབ་ནས་སུ་ལའང་མ་བྱིན་པར་ལོ་མང་པོ་སོང་བ་་་་
202


49040221.tif
ཡིན་ཏེ། ད་རེས་ཁྱེད་ལ་སྟེར་ཞེས་དགྱེས་བཞིན་དུ་གནང་། ལོ་་་་
བརྒྱད་ཅུར་འཚོ་བའི་ལུང་བསྟན་དང་འབྲེལ་ཚད་དོན་ལྡན་གྱིས་
དབུགས་དབྱུང་། སྔགས་ཕྱི་ནང་གསང་བའི་བཀའ་ལུང་མང་པོ་
ཐོབ་ནས་སླར་ཡང་རྡོ་ཡུལ་དུ་ཆག་ཕེབས་ནས་སྟོད་སྨད་ཕན་ཚུན་
གྱི་སའི་ཆ་དུ་མར་སྤྱོད་འཇུག་གཙོ་བོར་གྱུར་པའི་ཆོས་སྦྱིན་རྒྱ་ཆེར་
མཛད། དེ་ནས་མི་རིང་བར་སྟོད་ཕྱོགས་སུ་ཞབས་པད་བཀོད་དེ།
རྫོགས་ཆེན་ཤྲཱི་སེརྙའི་ཆོས་གྲྭ་དང་། པདྨའི་ཐང་དང་། ནགས་་་་་
ཆུང་མའི་རི་ཁྲོད་སོགས་སུ་མངོན་རྟོགས་རྒྱན་དང་རྩ་བ་ཤེས་རབ།
མདོ་སྡེ་རྒྱན། མངོན་པ་མཛོད། སྒྱུ་འཕྲུལ་གསང་བ་སྙིང་པོ། ཡོན་
ཏན་མཛོད། སྡོམ་གསུམ་རྣམ་ངེས་སོགས་མང་དུ་བཤད། ལོ་སྔ་
ཕྱིར་དུ་མར་སྤྱོད་འཇུག་གསུངས་སྐབས། ས་ཕྱོགས་དེར་མེ་ཏོག་
སེར་ཆེན་འདབ་མ་སུམ་ཅུ་དང་ལྔ་བཅུ་ཡོད་པ་སོགས་སྔར་མེད་་་་
མང་དུ་སྐྱེས་པ་ལ་སྤྱོད་འཇུག་མེ་ཏོག་ཏུ་གྲགས་པ་བྱུང་། མངོན་
རྟོགས་རྒྱན་ལ་ལེགས་བཤད་གསེར་ཕྲེང་གི་རྗེས་སུ་འབྲང་བའི་སྒོམ་
རིམ་བརྩམ་པ། ཕྱིས་སུ་མི་ཕམ་པས་འདི་ལས་ངོ་མཚར་ཆེ་བ་མ་
མཐོང་ཞེས་ཆེད་དུ་བསྔགས། སྡེ་དགེ་ལྷ་སྲས་འཆི་མེད་རྟག་པའི་
རྡོ་རྗེ་སྐུ་མཆེད་ཉག་རྐེད་ཀྱི་འོག་ནས་ཐར་ཏེ་རྒྱལ་སར་འཁོད་དུས་
རྫོགས་ཆེན་བླ་བྲང་ནས་གདན་ཞུས་དགའ་སྟོན་ཕུལ། དེ་སྐབས་རྗེ་
203


49040222.tif
འདིས་ཀྱང་བཟང་པོ་སྤྱོད་པའི་ཆོས་འབྲེལ་དགྱེས་བཞིན་གནང་།
འདི་སྐབས་མཆོག་གྱུར་བདེ་ཆེན་གླིང་པ་རྫོགས་ཆེན་དགོན་དུ་བྱོན་
ཏེ་རུ་དམ་གངས་ཁྲོད་ནས་བདེ་མཆོག་སངས་རྒྱས་མཉམ་སྦྱོར་གྱི་
གཏེར་བཞེས། ཆོས་སྐོར་དེ་དང་རིགས་གསུམ་སྙིང་ཐིག་སོབས་ཀྱི་
ཆོས་བདག་ཏུ་ངོས་འཛིན་གནང་བ་ལྟར་རྗེ་འདིས་ཀྱང་ཐུགས་དད་
ཆེན་པོས་དབང་ལུང་ཁྲིད་གསུམ་ཡོངས་རྫོགས་མནོག་ཆོས་སུ་གསན།
སླར་ཡང་ཚོགས་མང་ལ་དགོངས་འདུས་སྒྲུབ་ཐབས་སྐོར་གྱི་ལུང་
གནང་བར་རྗེ་འདིས་གསོལ་བ་བཏབ་པ་དེ་བཞིན་སྩལ་བའི་མཇུག་
རྫོགས་མཚམས་སུ་གསུང་མཐོན་པོས། འོ་དེ་རིང་རང་རེ་རྣམས་
ཀྱིས་གཏེར་སྟོན་སངས་རྒྱས་གླིང་པའི་མདུན་ནས་བླ་མ་དགོངས་
འདུས་ཐོབ་པའི་སྐལ་བཟང་བྱུང་བ་རེད་པས་ཀུན་གྱིས་བསྙེན་སྒྲུབ་
རེ་གྱིས་ཞེས་གསུངས། མ ཐོག་རྡོ་རྗེ་གདན་དུའང་ཞབས་ཀྱིས་་་་་
བཅགས་ཏེ་དམ་བཙང་བྱམས་གསུམ་གྱི་གདུང་རྟེན་སྐུ་འབུམ་ལ་
ཕྱག་སྐོར་མཛད་སྐབས། སྐུ་ཞོག་མཁྱེན་བརྩེས་མདོ་རིན་པོ་ཆེ་ལ་
སློབ་གཉེར་བསླབ་དགོས་གསུངས་པའི་ཡི་གེ་དང་བཅས་ཁོང་སྐུ་
འབུམ་གྱི་ཤར་སྒོར་ཕེབས་པ་དང་མཉམ་དུ་མདོ་རིན་པོ་ཆེ་དེར་་་་
ཕེབས་པ་དང་། ཁོང་གིས་མཚན་བརྗོད་ཞལ་འདོན་བྱེད་པའི་དུས་
དེར་རྟེན་འབྲེལ་བརྟགས་པས། ཤེས་རབ་ཆེན་པོས་སྐད་ཅིག་ལ། །
204


49040223.tif
ཆོས་ཀུན་ཁོང་དུ་ཆུད་པ་འཆང་། ཞེས་པའི་ཚིག་མཚམས་ལ་་་་་་
བབས་པས། ཁོང་གི་ཐུགས་དགོངས་ལ་ཇི་འདྲའི་མཁས་པ་ཞིག་
ཡོང་བསམ། ང་རང་མིན་པ་ཞིག་ཡིན་ན་ལུང་བསྟན་ཡིན་བྱས་་་་་
ཀྱང་ཆོག་གསུངས་པ་བཞིན་མཁས་པ་ཆེན་པོར་གྱུར་ཏོ། །སྐབས་
དེར་དམ་གཙང་བྱམས་གསུམ་དང་འབུམ་པ་རྣམ་གསུམ་གྱི་གསོལ་
འདེབས་ཀྱང་གསུངས། སི་ཏུ་མཆོག་སྤྲུལ་དམ་པ་ཆོས་ཀྱི་བློ་གྲོས་
སོགས་ཀྱིས་གསོལ་བ་བཏབ་པ་ལྟར། གཙུག་ལག་ཁང་དུ་འདུས་སྡེ་
ཡོངས་ལ་སྤྱོད་འཇུག་རྒྱས་པ་སོགས་གསུངས། ཞིང་སྐྱོང་རིན་པོ་
ཆེས་ཀྱང་ཆོས་ཐུན་གསན། ཡང་གཤིན་རྗེའི་སྒྲུབ་ཕུག་ཏུ་བཞུགས་
སྐབས་ཤིག་ལ་གཞན་འགའ་རེས། ཁྱོད་ཀྱི་ཤ་མདོག་སོགས་ལ་་་་་་
བལྟས་ན་མཛེ་ནད་ཀྱི་དོགས་པ་ཞིག་འདུག་ཟེར། རང་ལའང་ཀླུ་
གདོན་གྱི་རྟགས་མཚན་འགའ་རེ་བྱུང་བ་ལ། རཏྣ་གླིང་པའི་གཏེར་
ཁའི་རྟ་ནས་དེའི་སྒོམ་བཟླས་བྱས་པས་རང་གི་ལུས་ལས་སྤྲུལ་ཆེན་
པོ་ཞིག་ཕྱིར་ཐོན་པ་རལ་གྲིས་དུམ་བུར་བཅད་པ་སོགས་རྨི་ལྟས་ཡ་
མཚན་ཆེ་བ་དང་བཅས་ཞག་བདུན་ཁོ་ནས་ནད་དེ་ཡུལ་ཕུད་་་་་་
གསུངས། ཡང་མཆོག་གྱུར་གླིང་པའི་རིགས་གསུམ་སྙིང་ཐིག་གི་་་་
འཇམ་དཔལ་རྫོགས་ཆེན་དེ་ལ་ངས་བསྙེན་སྒྲུབ་ཅིག་བྱས་པས་དེའི་
གཞུང་ལས་བཤད་པའི་མི་རྟགས་ཚོ་གསལ་པོ་བྱུང་། མཆོག་གྱུར་
205


49040224.tif
དཔལ་སྤྲུལ་བཀའའདུམ། དེབབརྒྱདཔ། — —
བདེ་ཆེན་གླིང་པ་དེ་གཏེར་སྟོན་བདེན་པ་ཞིག་རེད་གསུངས་པ་་་་་
སོགས་ལས་དཔག་ན་བསྙེན་སྒྲུབ་ཀྱི་རིགས་གཞན་ཡང་མང་པོ་་་་་་
མཛད་ཚོད་སྣང་ཡང་ཕྱིར་མི་མངོན་པས་ཤེས་དཀའ། ཡང་རྫོགས་
ཆེན་རི་ཁྲོད་དུ་བཞུགས་སྐབས། ཕ་བོང་ཞིག་གི་རྩར་སླེབས་ཚེ་་་་་
བྱང་ཆུབ་ཀྱི་སེམས་དྲན་དགོས་ཞེས་དྲན་རྟེན་དུ་བཞག་སྟེ་ཕ་བོང་
ཆེན་པོ་ཞིག་གི་སྟེང་དུ་བཞུགས་ནས་ཆོས་ཁྲིད་གསུངས། རླུང་དང་
རྫི་ཆར་དྲག་པོ་ཇི་ལྟར་བྱུང་ཡང་བསྒུལ་སྐྱོད་ཙམ་ཡང་མི་མཛད།
ཕྱི་དྲོ་སོགས་སུ་སྐུ་གཅེར་བུར་བཞུགས་ཏེ་ཤ་སྦྲང་གིས་བར་མཚམས་
མེད་པར་སྐུ་ལུས་གཟར་བཅུག་པ་སོགས་དགེ་དཔོན་རིན་པོ་ཆེས་
གསུངས། དགེ་རྩེར་སེར་ཤུལ་དགོན་དང་། ལབ། ཁྲི་འདུ། སྒྲུབ་
བརྒྱུད་དགོན་སོགས། ས་དགེ་བཀའ་ཏིང་གི་དགོན་སྡེ་ཆེ་ཕྲ་མང་
པོར་བྱོན་ནས། སྤྱོད་འཇུག་དང་ཞིང་སྒྲུབ་སོགས་ཀྱི་བཤད་པ་རྒྱ་
ཆེར་སྩལ་བ་ཕལ་ཆེར་ད་ལྟའི་བར་དུ་མ་ཉམས་པར་གནས་ལ།
ཁྱད་པར་སེར་ཤུལ་དགོན་དུའང་རྒྱུད་བླ་མ་བདེ་གཤེགས་སྙིང་པོ་སྐུ་
དང་ཡེ་ཤེས་སོགས་སྒྲ་ཇི་བཞིན་པར་རྒྱས་པར་གནང་སྟེ་མདོ་སྔགས་
མཚམས་སྦྱོར་ལྟ་བུ་ཡིན་ཞེས་དགེ་བཤེས་ལྷ་རམ་པ་ཆེན་པོ་སོགས་
མཁས་པ་དང་བློ་གསལ་མང་པོའི་དབུས་སུ་གསུངས་གསང་མཐོན་
པོས་གནང་ཡང་ཕྱག་ཐལ་སྦྱར་གྱིས་དང་ལེན་མཛད་པར། སྐུ་་་་་་
206


49040225.tif
བསྟོད་ལས། རྒྱལ་བའི་བཀའ་འཁོར་བར་དང་ཐ་མ་དག །བྱིས་
བློའི་ཡུལ་དུ་འགལ་བ་ཁོ་ནར་སྣང་། །འཕགས་ལམ་བརྙེས་པ་གང་
གི་གཟིགས་ངོ་ན། །འགལ་མིན་ཕྱིར་ན་གཉིས་ཆར་ངེས་དོན་ཞེས། །
རྗེ་ཁྱོད་གསུངས་གསང་མཐོན་པོའི་བཀའ་བསྩལ་པ། །ལེགས་ཕྱེ་
ལྡེམ་པོར་གསུངས་ཞེས་ལག་བརྡར་བའི། །དགེ་བཤེས་འབུམ་ཕྲག་
ཚོགས་ཀྱང་ཞུམ་པའི་བློས། །རང་སྒ་གྲུབ་མཐའ་སྨྲས་བཞིན་གུས་
པར་ཉན། །ཞེས་སོ། །དེར་ཡང་། སྤྱོད་འཇུག་ཆོས་ཐུན་ཞག་ཉི་
ཤུའི་སྲོལ་དང་དངུལ་དིལ་ཚད་དང་ཞིང་ཐང་གནང་ནས་རྗེ་རིན་པོ་
ཆེའི་བདེ་སྨོན་ཕུལ་བྱུང་མའི་བཤད་ཁྲིད་དང་ཕྱག་སྦྱངས་སོགས་ཀྱི་
སྲོལ་གནང་བར་མཛད། རྫ་དགོན་དུ་ལོ་རེར་སྤྱོད་འཇུག་ཟླ་ཁྲིད་
གསུམ་རེ་དང་། ཞིང་ཐང་གནང་ནས་ཞིང་སྒྲུབ་ཉིན་བདུན་རེ་ལ་
བཤད་ཁྲིད་དང་ཕྱག་སྦྱངས་ཀྱི་སྲོལ་བཏོད། དགེ་གོང་དུ་སྤྱོད་་་་་་
འཇུག་དང་ཞིང་སྒྲུབ་ཀྱི་སྲོལ་བཙུགས་པ་ད་ལྟའི་བར་དུ་མ་ནུབ་་་་
པར་གནས་པ་འདིའོ། །དགེ་མང་། དགེ་འགབ་སོགས། རྫ་རྒྱུད་
སྟོད་སྨད། གསེར་ཐལ། རྡོ་འཛི་སྨྲར་གསུམ། ཞེ་རྫོགས། གླིང་་་་
ཚང་སོགས་ཀྱི་དགོན་གནས་ཡུལ་འབྲོག་ཕལ་ཆེར་ཞབས་ཀྱིས་་་་་་
བཅགས་ཤིང་བསྟན་འགྲོ་ལ་སྨན་པའི་བཤད་སྒྲུབ་ཀྱི་སྐལ་བཟང་དུ་
མཛད་དེ་ཡོངས་རྫོགས་བསྟན་པའི་མངའ་བདག་ཏུ་གྱུར་པ་ཡང་།
་207


49040226.tif
གསར་རྙིང་གི་གཞུང་གང་བཤད་ཐམས་ཅད་དེ་དག་གི་ལུགས་ལྟར་
མ་འདྲེས་པར་བཤད་པ་དང་། ཁྱད་པར་སྤྱོད་འཇུག་ནི། ས་སྐྱ་་་་
པའི་ནང་དུ་རྗེ་བཙུན་བསོད་ནམས་རྩེ་མོའི་འགྲེལ་པ་ལྟར་དང་།
དགེ་ལུགས་པ་ལ་ཟིན་བྲིས་དང་དར་ཊཱིཀ་ལྟར། བཀའ་རྒྱུད་པ་ལ་
དཔའ་བོ་གཙུག་ལག་ཕྲེང་བའི་འགྲེལ་པ་ལྟར་དང་། རྙིང་མའི་་་་་
ནང་ཤེར་འབྱུང་བློ་གྲོས་ཀྱི་འགྲེལ་ཆེན་དང་། ཐོག་འགྲེལ་ལྟར་་་་་
བཤད་པར་མཛད་ལ། དེ་དག་གི་ཚེ་ཡང་གསར་རྙིང་གི་གྲུབ་་་་་་
མཐའི་ཕྱོགས་འཛིན་དང་། དགག་བཞག་གི་ཟེར་མཆུ་རང་བསྟོད་
གཞན་སྨད་སོགས་སྐབས་སུ་མ་བབས་པ་དང་། དུས་ཀྱི་དབང་་་་་
ལས་ཆགས་སྡང་གི་རྒྱུར་འགྲོ་བའི་གཏམ་རྣམས་ཆ་ཤས་ཙམ་ཡང་མ་
འདྲེས་པར་འགྲེལ་པ་མཁན་པོའི་ལུགས་ལྟར་བཤད་པ་དེ་དང་དེའི་
རང་བཞེད་ཁ་གཙང་གསལ་ཞིང་། དག་ལ་ཟུར་ཕྱིན་པ། དོན་གྱི་
སནད་ཐོག་ཏུ་འདྲིལ་ཞིང་། ཧ་ཅང་རྒྱས་བསྡུས་ཀྱི་མཐར་མ་ལྷུང་
བ་ཉམས་ལེན་གྱི་སྟེང་དུ་བསྐོར་ནས་གསུངས་པས་ལྷ་ལྡན་སྨོན་ལམ་
རབ་འབྱམས་པ་མང་པོས་ཀྱང་ཡི་རངས་ཀྱི་མེ་ཏོག་འཐོར་ཞིང་གུས་
པས་བཏུད། ཧོར་ཁང་གསར་སྐྱབས་མགོན་བྱོན་ནས་གདོལ་བའི་
དྲང་སྲོང་གི་གཏམ་དུ་གྲགས་པ། གང་གིས་ཁམས་གསུམ་ཁམ་ཟས་
སུ། །ཞེས་པའི་དབུ་ཅན་དེ་བཤད་ཁྲིད་ཀྱི་ལུགས་སུ་གསུངས་པར་
208


49040227.tif
ཞུས་པས་སྤྱི་དོན་བཀོད་ནས་བཀྲལ་ཏེ་གསུངས། འདན་པདྨ་རི་
མཐོའི་ཤེལ་དཀར་ཕུག་ཏུ་ཡུན་རིང་ཙམ་བཞུགས་སྐབས། སྡེ་་་་་་
དགེའི་གཟིམས་དཔོན་བཀྲ་ཤིས་དགེ་ལེགས་ཀྱིས་ཞུས་ངོར་ལྷ་ཆོས་
དང་མཐུན་པའི་གཏམ་པདྨའི་ཚལ་གྱི་ཟློས་གར་ཞེས་བྱ་བའི་ཡ་་་་་
མཚན་ཅན་དེ་དང་། སྐུ་ཞབས་མཁྱེན་བརྩེའི་གསོལ་འདེབས་ཆེན་
མོ་བཀྲ་ཤིས་དགེ་ལེགས་མ་མཛད། ཕྱིས་སུ་གཙོ་བོར་བླ་མ་སྤྱན་་་་
རས་གཟིགས་ཀྱི་གདན་ས་རྫ་རྒྱལ་དགོན་དང་། དེའི་ཉེ་སྐོར་ཉིད་
དུ་བཞུགས་ཤིང་། བྱམས་ཆོས་དང་། རྩ་ཤེས་བུནྟ་པཱ་ལི་ཏ། སྤྱོད་
འཇུག །ཡོན་ཏན་མཛོད། བཟང་སྤྱོད་སོགས་ཀྱི་བཤད་པ་ཅི་་་་་་
རིགས་པར་གནང་། སྔོན་དུས་དཔལ་དགེ་བསམ་གཏན་ཕུན་་་་་་
ཚོགས་ཀྱིས་རྡོ་འབུམ་ཆེན་མོ་བཞེངས་སྐབས་ད་དུང་སྐྱེ་བ་ཕྱི་མར་
ད་ལྟའི་འདི་ལས་རྒྱ་མི་ཆུང་བའི་རྡོ་འབུམ་ཁ་གསོ་བྱེད་རྒྱུ་ཡིན་ཞེས་
ཞལ་གྱིས་བཞེས་པར་གྲགས་པ་ལྟར། ཨ་ཐུབ་ཚང་དཔོན་ཆེན་པོའི་
རིགས་ལས་བྱུང་བའི་དད་ལྡན་འཇམ་དབྱངས་བློ་གྲོས་སོགས་ཀྱིས་
བསྐུལ་ཞིང་ལོ་བཞི་ལྔ་ཙམ་དུ་མཆོག་དམན་སུས་དད་འབུལ་ཆེ་ཕྲ་
བྱུང་ཚད་སྔར་དུས་དང་མི་འདྲ་བར་བརྩེ་བཞེས་མཛད་དེ། རྡོ་རྐོ་
བཟང་ལ་མང་བ་བསགས་ནས་སྔོན་གྱི་རྡོ་འབུམ་ལས་ཀྱང་རྒྱ་ཆེ་་་་
ཞིང་དཔང་མཐོ་བའི་ཁ་གསོ་གནང་ཞིང་། རྡོ་བརྐོས་འབུར་ཐམས་
209


49040228.tif
ཅད་རྩིས་ལན་ཞིབ་གཟིགས་ནན་ཏན་དུ་མཛད་པས་ཤིན་ཏུ་་་་་་
དབྱིབས་ལེགས་ཤིང་སྤུས་གཙང་བ་མཐའ་རྒྱས་སུ་གྲུབ། དེ་སྐབས་
སྡེ་མཐའ་ཉུལ་བའི་སྤྲང་པོ་མཐོང་དུ་མེད་པ་ལྟ་བུར་གྱུར། བཀའ་
ལས། རྟེན་བཞེངས་ཀྱི་རིགས་འདི་སེམས་ཅན་མང་པོ་ལ་ཕན་་་་་་
ཐོགས་ཆེ་བར་འདུག་ཀྱང་། ས་འབུམ་དང་ས་སྐུ་སོགས་ནི་ཆར་་་་
ཆུས་འཇིག །ཟངས་གསེར་སོགས་ལས་བྱས་པ་ནི་བདག་པོ་ངན་ན་
ཆོམ་རྐུན་ཡང་ལྡང་། ལོགས་རིས་དང་ཐང་ཀ་ཡང་རྐྱེན་ཁྱག་ཆུང་།
གཙུག་ལག་ཁང་བཞེངས་ན་ནི། ཐིགས་ཚགས་སོབས་ཉར་ཚགས་
ལེགས་པོ་བྱེད་པའི་དཀོར་གཉེར་དང་དེའི་ཟས་གོས་སོགས་འབད་
རྩོལ་བརྒྱ་ཕྲག་དགོས་ཤིང་། དེ་བྱས་ཀྱང་དཀོར་གཉེར་བཟང་པོ་
བརྒྱུད་མར་རྙེད་དཀའ། གསུང་རྟེན་གླེགས་བམ་ཡང་འཐོར་བརླག་
ཆུད་ཟོས་སུ་འགྲོ་སླ་ཞིང་སྤར་རྐོ་དུས་སྤར་ཡིག་ལ་ཞུ་དག་ལན་དགུ་
རེ་སོགས་བྱས་ཀྱང་ད་དུང་མི་དག་པ་མང་དུ་སྣང་ཟེར་འདུག་པས་
ཆད་ལྷག་འཁྲུལ་གསུམ་གྱིས་མ་གོས་པ་དཀའ་ཚོད་རེད། རྡོ་འབུམ་
འདི་ནི་བཞེངས་ཚར་ནས་དབྱར་དུས་ཐིགས་ཚགས་དང་། དགུན་
དུས་ཁ་བ་ཕྱགས་སྤྲུགས། ཕུག་རོན་དང་བྱི་བ་སྲུང་བ། དཀོར་་་་་
གཉེར་བསྐོ་འཇོག་སོགས་གང་ཡང་མི་དགོས། ཡིག་འབྲུ་དྲུག་པོ་དེ་
མ་ནོར་ཕན་ཆད་ཞུ་དག་བྱ་མི་དགོས་ཤིང་། དེ་རྡོ་རྐོ་མི་ནག་པ་་་་
210


49040229.tif
རྣམས་ཀྱིའང་བློ་ལ་ཡོད་པས་དཔེ་གཞན་ལ་མི་ལྟོས། མ་ཎི་འདི་་་་
སངས་རྒྱས་ཉིད་ཀྱི་ཆོས་ཕུང་བརྒྱད་ཁྲི་བཞི་སྟོང་གི་ནང་བཅུད་ཡིག་
འབྲུ་དྲུག་ཏུ་བསྡུས་ནས་བྱིན་གྱིས་བརླབས་པ་ཡིན་པས་རྟེན་་་་་་
བཞེངས་གཞན་མང་པོ་ནི་ཡལ་ག་ལ་འཇུས་པ་དང་། ངས་འདི་ནི་
ལྗོན་ཤིང་གི་རྩ་བའི་བནད་ནས་བཟུང་བ་དང་འདྲ། ལུང་པ་་་་་་
དམག་གིས་ཁེང་ཡང་འདི་ལ་ཆོམ་རྐུན་ཡོད་དོགས་མི་དགོས་པས་མི་
རབས་མང་པོའི་མཐར་ཡང་གནས་ཆོག །གནའ་མིའི་ཁ་སྲོལ་དག་
ལས། མ་ཎིའི་རྡོ་ལ་གདན་བཏིང་ན་ད་གཟོད་གཤིན་རྗེ་ཆོས་རྒྱལ་
གྱི་དྲུང་དུ་དགེ་སྡིག་རྒྱ་མ་ལ་བཀྱག་དུས་གདན་གྱི་ལྔིད་དེ་དགེ་བའི་
ཁ་སྣོན་ལ་བཀྱག་ཆོག་ཟེར། གང་ལྟར་ཡང་འདི་ལ་ནི་འཛམ་བུའི་
ཆུ་གསེར་གྱི་གདན་བཏིང་ཡང་འོས་པ་ལས་ལྷག་ཀྱང་ཡིན་ཏེ་འཁོས་
ཀྱིས་མི་ལྕོགས། འོན་ཀྱང་ངས་ནི་ས་ཆེན་པོ་འདི་རྡོ་གདན་ལ་་་་་་
བཞག་པ་ཡིན་ཞེས་ངག་ཡིད་གཉིས་ནས་བསྔོས་ཡོད་པས་ངའི་དགེ་
བ་རྒྱ་མ་ལ་བཀྱག་ན་ཨེ་མི་སྨྱུད་སྙམ་ཞེས་གསུངས་ཏེ། རྡོ་འབུམ་
འདི་ནི་ཕྱི་རབས་ནས་ཕྱི་རབས་སུ་མཐོང་ཐོས་དྲན་རེག་གི་འགྲོ་བ་
གྲངས་མེད་པའི་དོན་དུ་རྗེ་ཉིད་ཀྱི་ཞལ་ཚབ་ཏུ་བྱིན་གྱིས་བརླབས་
པ་ཡིན་པར་སྣང་ངོ་། །རྫོགས་ཆེན་མཆོག་སྤྲུལ་ལྔ་པ་དང་། སྐུ་་་་་
ཞབས་དགེ་མང་མཆོག་སྤྲུལ། མཁན་ཆེན་རྡོ་རྗེ་འཆང་པདྨ་བཛྲ་
211


49040230.tif
དཔལ་སྤྲུལ་བཀའའབུམ། དེབབརྒྱདཔ། ——ཝ་ཝ
དང་། མཁན་པོ་དཀོན་མཆོག་འོད་ཟེར་སོགས་གྲྭ་སྟོང་ཕྱག་ཙམ།་
ལ་ཁྲ་མ་ལུང་དུ་གསང་རྙིང་རྒྱུད་བཤད་སོགས་གནང་ནས་ཕྱིར་བྱོན་
སྐབས་རྡོ་འབུམ་ལ་རབ་གནས་དངོས་སྟ(ཉིན)ཞག་གཉིས་ལ་མཛད་
དུ་བཅུག །སླར་ཡང་རྫོང་གསར་དུ་ཀུན་མཁྱེན་བླ་མ་རྡོ་རྗེ་འཆང་
འཇམ་དབྱངས་མཁྱེན་བརྩེའི་ཞབས་ཀྱི་སྤྱན་སྔར་དར་ནང་མཛོད་
དང་། དངུལ་རྟ་མིག་གི་ཞུ་རྟེན་བཅས་རབ་གནས་ཀྱི་ཆེད་དུ་ཕྲིན་
གྱིས་གསོལ་འདེབས་མཛད་པས་ཆུ་སྟོད་ཟླ་བའི་ཚེས་བཅུར་ལྷག་
གནས་མཛད་རྒྱུའི་ཞལ་བཞེས་གནང་བ་ལྟར་དུས་ཚོད་དེ་ནས་་་་་་
བརྩམ་པའི་ཉིན་ཞག་གསུམ་ཙམ་གྱི་རིང་རྡོ་འབུམ་གྱི་སྟེང་ཤོད་བར་
གསུམ་ཡོངས་རྫོགས་སུ་ལྷག་པར་གནས་པའི་མེ་ཏོག་གི་ཆར་བབས་
པ་ཀུན་གྱིས་མཐོང་ཞིང་ལེན་དུ་ཡོད་པས་ངོ་མཚར་བར་མཛད་པ་
དང་། ཁྱད་པར་ལྕེ་བཙུན་སྙིང་ཐིག་གཟིགས་པ་སོགས་ཀྱིས་ཐུགས་
དྲངས་ཏེ། དེའུ་སྤྲུལ་ཚང་འདི་ནི་རྒྱ་གར་གྱི་གྲུབ་ཆེན་ལྟ་བུའི་ཚོད་
དུ་འདུག་ཅེས་དང་། སློབ་མ་མང་པོ་ལའང་ཁོང་ཀུན་མཁྱེན་ཀློང་
ཆེན་པ་དངོས་ཡིན་ཚོད་རེད། ད་ལྟ་ས་སྟེང་ན་ཁོང་ཆེ། དེའི་ཞལ་
གཅིག་མཐོང་ན་ཁྱེད་ཚོའི་དཔྲལ་བ་ན་མིག་ཅིག་ཡོད་པ་དེ་ལ་དོན་
འབྲས་བྱུང་བ་ཡིན། ཞེས་སོགས་ལན་གཅིག་མིན་པར་ཡང་ཡང་
བསྔགས། སླད་ནས་ཞབས་དྲུང་རིན་པོ་ཆེའི་མདུན་དུ་སྐུ་ཚེ་སྔ་མ་
ཁུ།་ཁུ


49040231.tif
རིག་འཛིན་འཇིགས་མེད་གླིང་པ་ལ་སངས་རྒྱས་མ་ཆགས་པདྨ་ཅན་
གྱི་ལུང་བསྟན་ནང་དུ་སྐུ་ཚེ་བརྒྱད་ཅུ་གྱ་ལྔ་གསུངས་པ་དེར་་་་་་
བཞུགས་པའི་རྟེན་འབྲེལ་དུ་དར་ནང་མཛོད་བཅས། རྒྱལ་བའི་་་་
རྒྱལ་ཚབ་རིག་འཛིན་བླ་མ་མཆོག །ཅེས་པའི་དབུ་ཅན་སོགས་་་་་་
ཞབས་བརྟན་ཚིགས་བཅད་རེ་དང་ཚེ་དཔག་མེད་ཀྱི་སྐུ་ལི་མ་དགུ་
དང་བླུག་མ་དྲུག་སྟེ་རྟེན་དང་སྦྲག་པ་བཅུ་གསུམ་ཕུལ་སྙམ་ཡང་ད་
ནི་བཅོ་ལྔ་རེད་སོང་ཞེས་ཞལ་ནས་གསུངས། དེ་ལས་ཚིགས་བཅད་
བདུན་ཙམ་ད་ལྟ་བཀའ་འབུམ་གྱི་ཁྲོད་ན་བཞུགས། གཞན་ཡང་།
གོ་འཇོ་བླ་མ་ལ་གསུངས་པ་དད་པའི་རྣམ་དབྱེ་སོགས་ལས་གསུངས་
མཆོག་ཡི་གེ་དྲུག་མའི་རྡོ་མཁར་ཆོས་ཀྱི་ཕུང་པོ་འདི་ལ་ཕྱག་མཆོད་
བཀུར་སྟེ། བསྐོར་བ། ཞིག་གསོས་སོགས་མཐོང་ཐོས་དྲན་རེག་གི་
འགྲོ་བ་མི་དང་མི་མིན། ཐ་ན་རླུང་གིས་ཕོག་པ་ཡན་ཆད་ཕྱིར་མི་
ལྡོག་པ་ཐོབ་པར་འགྱུར་རོ་ཞེས་རྒྱལ་བའི་བཀའ་སོགས་ལས་་་་་་
བསྔགས་པ་བཞིན་ཡང་ཡང་གཙོ་བོར་གསུངས་སོ། །རྫ་མ་མོའི་ཁ་
མདོར་རྒྱ་བོད་གཉིས་འཁྲུགས་སྐབས་མ་ཎི་ལ་གནོད་པ་མེད་པར་མི་
ལྔ་བཅུ་སོགས་བསད་ཀྱང་དེར་གྲི་ཤི་ཙམ་ཡང་གྲགས་རྒྱུ་མེད་པ་ནི་
མ་ཎིའི་ཐུགས་རྗེ་ཡིན་ཞེས་ཐམས་ཅད་ཀྱིས་གླེང་པ་ལྟར་ངེས་པའོ །
བདག་ཉིད་ཆེན་པོ་འདིས་འདུལ་བའི་ཡུལ་ཁམས་ཀུན་དུ་རི་རྒྱ།
213


49040232.tif
རྔོན་རྒྱ། ཇག་རྐུས། རྐྱང་ཤ་ཁྱི། ཁ་དུད། སྣ་དུད། མེ་མདའ་་་་་
བཅག་པ་སོགས་ཀྱིས་སྡིག་རྒྱུན་གཅོད་པ་དང་། ཕྱག་དང་སྐོར་བ་
མ་རྞི་སོགས་ཁ་ཏོན་དགེ་སྦྱོར་ལྷ་བྲི་རྟེན་བཞེངས་མཆོད་སྦྱིན་སོགས་
དགེ་བཅུ་སྒྲུབ་ཏུ་བཅུག་པ་དང་། སྲོག་གཅོད་སོགས་མི་དགེ་བ་་་་
བཅུ་སྤང་དུ་བཅུག་པ་གྲངས་ཀྱིས་མི་ཆོད་པ་དང་། ཆོས་འདོད་ཀྱི་
གང་ཟག་བརྩོན་འགྲུས་ཅན་ཡིན་ན་གཅིག་གི་ཕྱིར་ཡང་དཀའ་བ་
བརྒྱ་ཕྱག་གིས་བསླབ་དགོས་ཀྱང་སྐྱོ་ངལ་མི་མཛད། དེར་མ་ཟད་
ཆོས་འདོད་དེའི་ཅུང་ཟད་ཤེས་ཚེ་ཁོའི་སེམས་དགའ་བ་ལས་ལྷག་
པར་ཁོང་གི་ཐུགས་དགྱེས་ལ། དུས་རྟག་ཏུ་སྐྱོ་ཤེས་དང་ངེས་་་་་་
འབྱུང་བསྐྱེད་པའི་གཏམ་ཁོ་ནས་གཞན་སྣང་དགེ་བ་ལ་བསྒྱུར་བའི་
ཐབས་མཁས་ཀྱིས་གདུལ་བྱའི་རྒྱུད་ཆུད་མི་གསན་པར་མ་སྨིན་པ་
སྨིན་པར་མཛད་པ་དང་། ཅུང་ཟད་སྨིན་པ་རྣམས་བྱང་ཆུབ་ཀྱི་་་་
སེམས་དང་ཤེས་རབ་རྣམ་པ་གསུམ་གྱི་བསྔགས་པ་བརྗོད་དེ་ལམ་
གོལ་ལམ་ལོག་གི་གཡང་ས་ལས་འདྲེན་པ་དང་། དབང་པོ་མཆོག་
དགེ་དབོན་རིན་པོ་ཆེ་སོགས་ལ། རྒྱུད་རྒྱལ་གསང་བ་སྙིང་པོ་དང་།
སེམས་ཉིད་ངལ་གསོ། ཡོན་ཏན་མཛོད་སོགས། འོད་གསལ་རྡོ་རྗེ་
སྙིང་པོའི་རྒྱུད་དང་ལམ་རིམ་དང་། ཁྱད་པར་འཇིགས་མེད་རྒྱལ་
བའི་མྱུ་གུར་རྫ་ཁྲ་མ་བླ་མ་ཞེས་བཞུགས་གནས་ལས་མཚན་ཆགས་
214


49040233.tif
པའི་ཁྲ་མ་ལུང་དུ་སྣོད་ལྡན་མཆོག་གི་འཁོར་འགའ་ཞིག་དང་ལྷན་
ཅིག་འཁོར་འདས་རུ་ཤན་ནས་བཟུང་རྫོགས་ཆེན་ཐུན་མིན་གྱི་སྔོན་
འགྲོ་དང་། དངོས་གཞི་ཁྲེགས་ཆོད་ཐོད་རྒལ་ཡོངས་རྫོགས་ཀྱི་མྱོང་
ཁྲིད་ཀྱིས་ཤིན་ཏུ་སྨིན་པར་མཛད་པ་དང་སྦྲག་ནས་རྗེ་རང་གིས་་་་
ཀྱང་ཁྲིད་སྦྱང་ཡུན་རིང་དུ་གནང་། དེ་སྐབས་ཉིན་གཅིག་སྤྲུལ་སྐུ་
མི་ར་ཚང་ལ། ང་ལ་དེ་རིང་བཟའ་རྒྱུའི་ཆུ་ར་ཕྲན་བུ་ཞིག་ཡོད་་་་་
ཀྱང་། ཁྱིས་ཁྱེར་བའམ་ལག་ནོར་ནས་གཞན་ལ་བྱིན་པ་གང་ཡིན་
ཀྱང་མི་འདུག་པས་ཁྱོད་ཀྱི་བཟའ་ཁུག་དེ་ང་ལ་ཁྱེར་ཤོག་གསུངས།
ཁོང་དགའ་ནས་སྐུ་མདུན་དུ་ཕུལ། དགོངས་མོ་དེ་རིང་ང་ལ་མར་
དང་ཆུ་ར་ཅུང་ཟད་ཞིག་བྱིན་བྱུང་བས་དགོས་མ་བྱུང་གསུངས་ནས་
ཕྱིར་གནང་ཞེས་མི་རས་གསུངས། དགེ་མང་དབོན་རིན་པོ་ཆེའི་
ཞལ་ནས། སྔོན་ཆད་ངེད་ཚོའི་རྫོགས་ཆེན་འདི་ལ་ཐོས་ལོ་དང་་་་་
བཤད་མདོག་བྱས་ཚད་ཚིག་སྤྱི་ཡམ་མེ་བ་ཙམ་ལས་ཆེར་ཤེས་པ་མ་
བྱུང་། ཁྲ་མ་ལུང་དུ་ཉམས་ཁྲིད་བཀའ་དྲིན་བསྐྱང་བ་ནས་བཟུང་
ཆོས་འདི་ལ་གོ་རྟོགས་མཐིལ་ཕྱིན་པ་ཞིག་ཐོབ་སྙམ་བྱུང་ཞེས་གྲུབ་
ཆེན་སྤྲུལ་སྐུ་ལ་གསུངས། རྫོགས་ཆེན་གྱི་ལམ་སྒྲུབ་པ་པོ་གཉིས་་་་་
ལས་རིག་པ་རང་སྣང་གི་བློ་ཅན་ཡིན་ཡང་བརྟུལ་ཞུགས་རུ་ཤན་གྱི་
སྤྱོད་པ་དང་མོས་གུས་བླ་མའི་རྣལ་འབྱོར་དང་སྤྲུལ་ནས་ཉམས་སུ་
་215


49040234.tif
བླང་ན་པོགས་ཆེ་བས་སྔ་གོང་རུ་དམ་དུ་བཞུགས་དུས་ཀྱང་གངས་
ཁྲོད་དང་ཉེ་བའི་རྫ་གསེབ་ཏུ་རུ་ཤན་མཛད་པར་གྲགས་ཤིང་ཕྱིས་
སྐུ་ན་ཆེས་མཐོན་པོར་ཕེབས་དུས་ཀྱང་མཚན་མོའི་རིང་ཀློང་སྙིང་བླ་
མའི་རྣལ་འབྱོར་ལ་ཐུགས་དམ་མཛད་དེ། སྲོད་དང་ནམ་གུང་དུས་
མང་པོར། རྗེ་བཙུན་ཆེན་པོ་པད་འབྱུང་མཁྱེན། ཞེས་གདུང་་་་་་
དབྱངས་མཛད་པ་ལྕང་མ་ལུང་དུ་སྡོད་སྐབས་བདག་ཅག་གིས་ཀྱང་
མངོན་སུམ་དུ་གྱུར་ཞེས་གྲུབ་ཆེན་གསུངས། སྒྲུབ་འབྲས་ཀྱི་གཙོ་བོ་
ནི་སྒོམ།་རྟགས་ཉོན་མོངས་ཆུང་བ་ཞེས་པ་ལྟར་སྨྱོ་ཤུལ་ལུང་རྟོགས་
ཞབས་པད་ཡུན་རིང་བསྟེན་པའི་ཐུགས་ཟིན་གྱི་སློབ་མ་ཡིན་པས་
ཆོས་དབྱངས་མཛོད་ཀྱང་གསུངས། ལན་གཅིག་ཁོང་ལ་ཁྱོད་བླ་མ་
སུ་ལ་གསོལ་བ་འདེབས་ཀྱིན་ཡོད་གསུངས་པར། གསོལ་འདེབས་
ཀྱང་ཆེར་མི་ཐུབ་འདུག་ཞུས་པ་དང་། མི་ཐུབ་དུས་དེར་ཟད་ཐུབ་
དུས་སུ་ལ་འདེབས་གསུངས། ཁྱེད་ལ་གསོལ་བ་རེ་འདེབས་པ་ཡིན་
ཞེས་གཅོམ་ཆུང་ངུས་ཞུས་པས། རྒྱལ་ཁམས་ན་བླ་མ་འདིའི་མང་
ཉུང་ལ། ང་ལ་གསོལ་བ་འདེབས་པ་ཅི་ཡིན་གསུངས། རང་ལ་་་་་
དགེ་སེམས་སྐད་ཅིག་མ་རེ་སྐྱེས་ཀྱང་། འོ་ན་དེ་ཅི་ལས་བྱུང་བསམ་
ཙ་ན། ཁྱེད་ཀྱིས་ཆོས་རེ་བཤད་ཀྱིན་བསྡད་པའི་མཐུ་ཁོ་ན་རེད་་་་
འདུག་པས་དྲིན་ཆེ་སྙམ་པ་ལགས་ཞུས་པས། དེ་ཡིན་ན་ཨ་ཐོ་་་་་་
216


49040235.tif
བདེན་ཐང་། ད་ནི་གསོལ་བ་རེ་བཏབ་ཀྱང་རུང་བ་འདྲ། ངའི་་་་
རྒྱུད་འདི་ན་ཉོན་མོངས་པ་ཟེར་རྒྱུ་དེ་ཚོ་གཏན་ནས་འཆར་རྒྱུ་མི་
འདུག་ཅེས་གསུང་མཐོན་པོ་བྱུང་། རྟག་ཏུ་རྗེས་སུ་བཟུང་བའི་་་་
ལྷག་པའི་ལྷ་ནི་རྗེ་བཙུན་འཇམ་པའི་དབྱངས་ཏེ། གསོ་རིག་གི་་་་་
མན་ངག་དྭངས་མ་འགྲིམ་པའི་རྩ་དགུའི་རྣམ་བཤད་ཁྱད་པར་ཅན་
ཅིག་མཛད་པ་ན་མན་ངག་དེ་གཡུ་ཐོས་སྙིང་ཐིག་གི་བསོལ་འདེབས་
བསྙེན་པ་མཛད་སྐབས། སྨན་རྒྱལ་གུ་ཎའི་ཞབས་དང་འཇམ་་་་་་
དབྱངས་དབྱེར་མེད་པས་ཞེས་ཞལ་གདམས་དངོས་སུ་གདམས་པ་
ཚིག་ཟིན་ལ་ཐོན་ཅིང་། གཞན་དུ་ཡང་། རབ་དཀར་ཀཻ་ལ་ཤ་་་་་་
དཔལ་མཛེས་པ་ལ། །བཻཌཱུར་ཐོར་ཚུགས་བཀོད་དང་ངག་མཚུངས་
པ། །འཇམ་དཔལ་དཔའ་བོའི་རྗེས་འཛིན་མཚུངས་མེད་ལྷས། །ཚེ་
རབས་ཕྲེང་བ་རྣམས་སུ་སླར་ཡང་སྐྱོངས། །ཞེས་གསུང་པ་འདི་་་་་
འདྲའི་རིགས་མང་པོ་ཞིག་སྣང་། དེའི་ཕྱིར་སྐུ་ན་ཤིན་ཏུ་གཞོན་ནུ་
ནས་ཇི་སྲིད་མྱ་ངན་ལས་འདས་ཀྱི་བར་དུ་ཉིན་མཚན་རྒྱུན་གྱི་་་་་་
འཁོར་ལོ་ཕལ་ཆེ་བར་འཇམ་དཔལ་མཚན་བརྗོད་ཞིག་ཐུགས་དམ་
གྱི་མཐིལ་དུ་མཛད། བཀའ་དགོངས་འགྲེལ་གྱི་ཆོས་གང་ཡང་་་་་་
གཟིགས་པ་ཙམ་གྱིས་དོན་ཐུགས་སུ་ཆུད་ཅིང་། སྤྱོད་འཇུག་རྩ་བ་
དང་མཚན་བརྗོད་ཀྱི་གླེབས་བམ་རེ། རེས་ཡོད་རེས་གཞན་ལ་་་་་་
་2།7


49040236.tif
གནང་ནས་མེད། དེ་ཙམ་མ་གཏོགས་འགྲེལ་པ་དང་བརྗེད་བྱང་
སོགས་ཀྱི་དཔེ་ཆ་ཤོག་ལྡེབ་གཅིག་དང་ཐ་ན་སྣག་སྐུག་ཙམ་ཡང་་་་
ཉར་ཚགས་མཛད་པ་མེད་པར་ཀོག་དེ་ལངས་ན་གཞི་རྫོགས་པའི་བྱ་
བ་དེ་ཁོ་ནར་བཞུགས། གཞན་རྣམས་ལ་མདོ་སྔགས་རིག་གནས་
དང་བཅས་པ་ཕལ་ཆེར་ལན་མང་དུ་གནང་ལ། དེ་དག་གི་ཚེ།
དང་པོ་བློ་ཆོས་སུ་འགྲོ་བའི་ཀུན་སློང་རྒྱས་པར་བཅོས་ཏེ། དབུ་་་་
ཕར་མངོན་པ་སོགས་གཞུང་གང་འཆད་རུང་དཔེ་ཆ་མང་པོ་བསྡུ་
རྩོལ་དང་ཐུགས་གསོས་སུ་གཟིགས་རྟོག་སྐྱོར་པའི་རིགས་གང་ཡང་
མི་དགོས་པར་རལ་གྲི་ཕྱུང་རྒྱབ་ཀྱི་ཚུལ་དུ་ཐོགས་པ་མེད་པར་་་་་་
བཤད་པས་འཕགས་པ་འཇམ་དཔལ་གྱིས་བྱིན་གྱིས་བརླབས་པའི་
ཆ་ཤས་ཤིག་ཏུ་མངོན། བཅོམ་ལྡན་འདས་ཀྱིས་མདོ་སྡེ་ལས། དེ་
བཞིན་གཤེགས་པའི་གསུང་རབ་ནི་ལེགས་པར་མ་བསླབ་པའི་ཉེས་
པས་ནུབ་ཚུལ་གསུངས་པ་ཐུགས་ལ་བཞག་ནས་རྟག་ཏུ་དམ་པའི་
ཆོས་ཀྱི་འཆད་ཉན་གྱི་བྱ་བ་ལ་གཅེས་སྤྲས་མཛད་ཅིང་། གཞན་་་་
འཆད་ཉན་བྱེད་པ་ཀུན་ལ་ཡང་ཐུགས་དགྱེས་པ་ཚད་མེད་པ་གནང་།
ཆོས་གང་གསུང་ཡང་མཁས་ངོམ་གྱིས་སྤྲོས་པ་གང་མང་ཙམ་མིན་
པར་གདུལ་བྱའི་བློ་ཚོད་དང་བསྟུན་ནས་ཕན་གང་ཆེ་མཛད་པས།
མཁས་པས་བརྟགས་ན་དོན་བཟང་བ། བླུན་པོས་ཉན་ན་གོ་སླ་བ།
218


49040237.tif
གནད་འདུས་ལ་འཛིན་བདེ་བ། རན་ལ་འབྲེལ་ཆགས་པ། སྙན་ལ་
རོ་ཉམས་དང་ལྡན་པ། འཇམ་རྩུབ་ཇི་ལྟར་བཤད་ཀྱང་གདམས་
ངག་སི་རོ་གཅིག་ཏུ་མཐུན་པར་འབྱུང་བས་མཁས་རྨོངས་བར་མའི་
སྐྱེ་བོ་མཐའ་དག་གི་ཡིད་འཕྲོག་ཅིང་དོན་དང་ལྡན་པར་འགྱུར་བ་
དང་། རྫ་ཁོག་ཤེད་འདྲེ་ངན་པ་ཁོག་ཞུགས་སྙོན་པ་གཉིས་ཡིད་་་་
གཅུགས་པའི་གླེང་མོ་མང་དུ་བྱེད་ཀྱིན་འདུག་པར་གཞན་ཞིག་གིས་
ཅི་ཡིན་དྲིས་པས་རྫ་སྟོད་དུ་དཔལ་སྤྲུལ་ཚང་གིས་སྤྱོད་འཇུས་བཤད་
དུས་བར་མ་ཟེར་བའི་ལུང་པ་དེའི་མདོ་ཡན་ཆད་གང་པའི་འདྲེའི་
ཁྲོམ་ཚོགས་ཀྱིས་ཆོས་ཞུས། དེ་དུས་ངེད་གཉིས་གྲོགས་མཆེད་དུ་
གྱུར་པའི་ངོ་ཤེས་ཀྱིས་སྐད་ཆ་ལབ་པ་ཡིན་ཟེར་བ་དང་། གཞན་
དམ་སྲི་རྒྱལ་འགོང་གནས་པ་གནོད་འཚེ་ཆེ་བའི་གནས་རྣམས་སུ་
སྤྱོད་འཇུག་གསུང་པས་སྲི་ངན་བཟློག་ཅིང་རྒྱལ་འགོང་ཞི་བའི་་་་་་
གཏམ་གྱིས་མཚོན་ཆོས་སྦྱིན་གྱིས་བསྡུས་ཤིང་བསྐྱང་བའི་མི་མིན་གྱི་
འཇིག་རྟེན་ཡང་ཚད་མེད་པ་ཞིག་ཡོད་པར་མངོན་ནོ། །བརྩམ་་་་་
པའི་བསྟན་བཅོས་ཀྱི་རྣམ་གྲངས་ལ། སྐུ་ན་ཆུང་ངུ་ནས་གསུང་་་་་
རྩོམ་སྣ་ཚོགས་མཛད་པར་འདུག་ཀྱང་རྗེ་ཉིད་ཀྱིས་གཞན་ལ་གནང་
བས་ཚགས་མ་མཛད་ལ། གཞན་དག་གིས་ཀྱང་བསྡུ་རྩོལ་བྱེད་པའི་
སྐབས་མ་རྙེད་པས་ཕྱོགས་དང་ཕྱོགས་སུ་འཐོར་བ་ལས་རྒྱ་ཆེར་མི་
219


49040238.tif
དཔལ་སྤྲུལ་བཀའ་འབུམ། དེབ་བརྒྱད་པ།
སྣང་ན་ཡང་། བདག་ཉིད་ཆེན་པོ་འདིའི་དངོས་སློབ་ཐུན་མིན་་་་་
ནང་གི་སྲས་མཆོག་དགེ་མང་དབོན་རིན་པོ་ཆེ་ཨོ་རྒྱན་བསྟན་འཛིན་
ནོར་བུས་བསྡུ་རྩོལ་མཛད་པའི་གསུང་འབུམ་ཡོངས་རྫོགས་ལ།
ཐུན་མོང་རིག་གནས་ཀྱི་སྐོར་དང་། ཐུན་མིན་ནང་དོན་གྱི་སྐོར་་་་
ཡོཉིས་ལས། བརྩམ་པ་ཕྱིན་དྲུག་གི་གྲངས་ལྡན་པོད་དྲུག་ད་ལྟ་་་་་
བཞུགས། གྲྭ་ས་རྣམ་གསུམ་སོགས་ཁམས་དབུས་གཙང་གསུམ་་གྱི་
རི་བོ་དགེ་ལྡན་པ་སོགས་ཀྱི་དགེ་བཤེས་ཆེན་པོ་གཟུ་བོར་གནས་པ་
དག་གིས་ཁྲིད་ཡིག་ཀུན་བཟང་བླ་མའི་ཞལ་ལུང་ལ་དཔལ་སྤྲུལ་ལམ་
རིམ་ཞེས་བཏགས་ཏེ། དཔེ་བམ་རེ་ལྐོག་ཚགས་མཛད་ནས་ཉམ།ས་
ལེན་བྱེད་པ་མང་ཞིག་ཡོད་ངེས་པ་དང་། གཞན་ཆགས་སྡང་ཆོས་
བརྒྱད་ལ་ཞེན་པས་རང་ལྟ་མཆོག་འཛིན་ཅན་རྣམས་ཀྱིས་ཀྱང་།
ཚིག་ཤིན་ཏུ་སྙན་པས་མཚར་ལ་བཞད་གད་ཐོན་པའི་ངག་ལ་དགའ་
ནས་དཔེ་ལྟས་བྱེད་པ་མང་དུ་ཡོད་དེ། སྐུ་བསྟོད་ལས། གང་གི་་་་
སྙིང་རྗེས་བརྩམ་པའི་བསྟན་བཅོས་ཀྱི། །ཆ་ཙམ་རྣ་བར་སོན་དང་
ཆབ་གཅིག་པར། །ངེས་འབྱུང་ཡིད་ཀྱི་ཐར་ལམ་ལ་བརྩོན་པ། །
རབ་དགའི་ཚུལ་འདི་རྒྱལ་གསུང་ལས་ཀྱང་ལྷག །ཅེས་གསུངས་པ་
ལྟར་རོ། །སྔོན་དུས་མཚན་ཉིད་ཀྱི་ཆོས་གྲྭ་ཆེ་བ་འདྲ་མ་གཏོགས་
གཞན་དུ་སྤྱོད་འཇུག་སོགས་མཚན་ཙམ་ལས་དོན་ཤེས་པ་ལྟ་ཅི།
་220


49040239.tif
གླེགས་བམ་འཆང་བ་ཙམ་ཡང་དཀོན་པ་ལས་སླད་ནས་རྗེ་བླ་མ་་་་
འདི་ཁོ་ནའི་དྲིན་གྱིས་སྟོད་སྨད་བར་གསུམ་ཀུན་ཏུ། དབུ་མ།
བྱམས་ཆོས། སྤྱོད་འཇུག །སྡོམ་གསུམ། ཡོན་ཏན་མཛོད་སོགས་
ཀྱི་འཆད་ཉན་ས་ལང་རྡོ་ལང་དུ་དར་ཞིང་བཙུན་ཚུང་ལོ་བཅའ་་་་
བཅུ་པ་ཡན་ཆད་ཀྱི་ནང་ན་སྤྱོད་འཇུག་གིས་མགྲིན་པ་བརྒྱན་པ་་་་
ཆེས་མང་དུ་ཐོན་པ་དང་། དེས་ན་ཐེག་པ་ཆེན་པོའི་ལམ་གྱི་ལུས་
ཡོངས་རྫོབས་ལས་དང་པོ་པའི་དུས་ནས་ཉམས་སུ་ལེན་པའི་རིམ་པ་
ལ་བློ་ཁ་ལེགས་པར་ཕྱོགས་ནས་མོས་པར་བྱེད་པ་ཆེས་མང་བས་ས་
འདི་དཔལ་ཡོན་དང་ལྡན་པར་གྱུར་པ་དང་། གསང་སྔགས་རྙིང་
མའི་བསྐྱེད་རྫོགས་རྫོགས་པ་ཆེན་པོའི་བསྟན་པ་སྤྱིའི་སྒྲོམ་ཆུ་མགོ་
གངས་ལ་ཐུག་པ་ལྟ་བུ་སྒྱུ་འཕྲུལ་གསང་སྙིང་ཡིན་ཡང་། དེའི་ཆོས་
རྒྱུན་ཕལ་ཆེར་ནུབ་ལ་ཉེ་ཡང་བདག་ཉིད་ཆེན་པོ་དགེ་མང་གཞན་
ཕན་མཐའ་ཡས་དང་དམ་པ་འདི་གཉིས་ཀྱི་བཀའ་དྲིན་ལས་ད་ལྟའི་
བར་དུ་མ་ནུབ་པར་བཞུགས་པ་དང་། ཐེག་མཆོག་བསྟན་པའི་་་་་
ཡང་རྩེ་འོད་གསལ་རྡོ་རྗེ་རྩེ་མོའི་རིང་ལུསས་ཀྱང་སྤུན་སྒོམ་ཡིད་་་་
དཔྱོད་ཀྱི་དྲི་མས་མང་དུ་བསླད་དེ་གསེར་ལ་གཡའ་ཞུགས་པ་ལྟ་་་་
བུར་གྱུར་པ་རྗེ་འདིས་ཀུན་མའ་དྲི་མེད་འོད་ཟེར་ཡབ་སྲས་ཀྱི་་་་
ལེགས་བཤད་ལ་བརྟེན་ནས་བྱི་དོར་བྱས་ཏེ་ཀུན་བཟང་དགོངས་
221


49040240.tif
པའི་གནད་གསང་གསལ་བར་མཛད་པའི་བཀའ་དྲིན་གྱི་བདུད་རྩི་
ནོད་དེ་རི་སུལ་དུ་གྲུབ་ཐོབ་གོང་མའི་ལུགས་བཞིན་རྫོགས་ཆེན་སྒོམ་
པའི་རྣལ་འབྱོར་པ་མང་དུ་བྱུང་བ་དང་། འཇིག་རྟེན་མི་ནག་གི་སྐྱེ་
བོ་ཕོ་མོ་རྣམས་ཀྱང་སྤྱོད་འཇུག་བཤད་པའི་ཆོས་གྲལ་དུ་བག་ཙམ་
རེ་ཉན་པས། ཐེག་པ་ཆེན་པོའི་ཆོས་ཀྱི་སྲོག་རྩ་བསམ་པ་བཟང་པོ་
བྱང་ཆུབ་ཀྱི་སེམས་ཡིན་པའི་འགྲོ་ཕྱོགས་ཤེས་ཤིང་། བདེ་སྨོན་་་་་
གསུང་པ་རྣམས་ཐོས་ནས་བདེ་བ་ཅན་དུ་སྨོན་ལམ་འདེབས་པ་དང་།
སངས་རྒྱས་འོད་དཔག་མེད་ཀྱི་མཚན་བརྒྱ་སྟོང་ཁྲི་འབུམ་སོགས་
བརྗོད་པ་ལ་ཡི་དམ་ནར་མར་མཛད་པ་དང་། སྟོབས་བཞིས་སྡིག་
པ་སྟོང་བའི་ཐབས་ཀྱི་སྒོ་མཐོང་ནས་དེ་ལ་ནན་ཏན་བྱེད་པ་སོགས་
དབྱར་གྱི་རྩི་ཤིང་ལྟར་མང་བ་བྱུང་བས་སྙིགས་མ་ལས་ཆེར་སྙིགས་
མའི་སྐལ་ངན་གྱི་མུན་རུམ་སྟུག་པོའི་ཁྲོད་དུ་བསྟན་འཛིན་དམ་པའི་
ཟླ་བ་སྙིང་རྗེའི་གཟི་བརྗིད་ཅན་འདི་ལྟ་བུའི་རྗེས་སུ་བཟུང་བ་ནི་
དུས་མཐའི་འགྲོ་བ་རྣམས་བསོད་ནམས་ཀྱི་བགོ་སྐལ་མི་དམན་པར་
སྣང་ངོ་། །དུས་ནམ་ཡང་བྱམས་སྙིང་རྗེ་བྱང་ཆུབ་ཀྱི་སེམས་ཁོ་ན་
ཐུགས་དམ་དགེ་སྦྱོར་ཐམས་ཅད་ཀྱི་རྩ་བར་འཛིན་ཅིང་སྐྱེ་བོ་མཆོག་
དམན་ཐམས་ཅད་ལ་བསམ་པ་བཟང་པོ་བཟང་པོ་གྱིས་འདི་ལས་
གལ་ཆེ་བ་མེད་གསུངས། བསྙེན་སྒྲུབ་བྱེད་པ་ཀུན་ལ་ཡང་སྡེ་སྣོད་
22་ཁུ


49040241.tif
མང་པོ་ཤེས་པ་དང་སྟོང་པ་ཉིད་ཀྱི་ལྟ་བའི་ཕྱོགས་མཐོང་ཙམ་ཡོད་
པ་དང་། ལྷ་སྒོམ་སྔགས་བཟླས་ཀྱིས་ལོ་ཟླ་མང་པོ་ཕུལ་བ་སོགས་
ཀྱང་བསམ་པ་ངན་པའི་དབང་གིས་གདུག་འདྲེར་སྐྱེས་པ་མང་ལ།
སྙིང་རྗེ་ཡི་དམ་གྱི་མཐིལ་དུ་འཛིན་པ་ནི་གདུག་འདྲེར་སྐྱེས་པ་་་་་་
བཅིག་ཀྱང་མི་སྲིད་པས་འདི་ཁོ་ན་གད་མེད་གཡང་མེད་ཀྱི་ཆོས་་་་
ཡིན་གསུངས། མིང་གནང་བ་རྣམས་ཀྱང་སྙིང་རྗེ་ལས་དྲས་ཏེ་་་་་་
བཏགས་པར་མཛད། དུས་རྒྱུན་ཐབས་ལ་མཁས་པས་ལས་འབྲས་
དང་དཀོར་ལ་བག་ཡོད་པས་ཆོག་ཤེས་མཛད་ཚུལ་ནི། དགེ་དབོན་
རིན་པོ་ཆེའི་ཞལ་ནས། འོ་ཅག་ལ་རྒྱུ་འབྲས་ཡིད་ཆེས་ཀྱི་དད་པ་
མེད་པས་ཆོས་མི་འགྲུབ་པ་ཡིན། སལ་ཏེ་ལས་འབྲས་ལ་ཡིད་ཆེས་
ཤིག་རྙེད་ན་ཁོ་བོའི་བླ་མ་ཨ་བུ་བཀའ་དྲིན་ཅན་ལྟ་བུ་ཞིག་འོང་གི།
ཞེས་གསུངས་པ་ལྟར། རྗེ་ཉིད་ཀྱིས་ཀྱང་ངས་ནི་ཆེ་ས་ནས་གསེར་
དངུལ་སོགས་དང་། ཆུང་བ་སྔོ་ནེ་ཁབ་དང་སྐུད་པ་ཡན་ཆད་དགེ་
རྩ་ཞིག་ལ་གཏོང་བ་ལས་གནས་མིན་དུ་གཏོང་མ་མྱོང་གསུངས།
སྤོས་ཤེལ་དང་གཟི་བྱུར་སོགས་རྡོ་རྐོ་རྣམས་ཀྱིས་རྣམ་ངོ་མི་ཤེས་་་་
པར་ཕམ་ཚོང་བྱེད་པ་རྣམས་ཕལ་ཆེར་གྱིས་མར་ཉོས་ནས་མཚམས་
པའི་གདུང་མདུན་སོགས་སུ་མར་མེ་ཁྲི་འབུམ་མང་པོ་ཕུལ། ཕྱིས་
དགུང་གྲངས་བདུན་བཅུ་དོན་གཅིག་གཉིས་སྐབས་ཨ་མཆོད་བསོད་
223


49040242.tif
ཚེ་སྐུ་མདུན་དུ་བཞུགས། དེ་ཕྱིན་ཇ་བག་རེ་ཙམ་དང་། བཟའ་་་་
རྒྱུའི་མར་རྒྱ་དོ་གསུམ། ནས་ཆུར་རྒྱ་མ་བཞི་ལྔ་ཙམ་ལས་ལྷག་པ་
ཉར་ཚགས་མི་མཛད། དེ་ཡན་ཁོང་གིས་ཇ་དུམ་ཙམ་གསོག་འཇོག་
མ་མྱོང་གསུངས། ཤ་རྐང་རེ་ཙམ་དང་། མར་གྲོག་རེ་ཕུལ་བ་ལ་
ཡང་སྐྲག་སྐྲག་མཛད་ནས་སྙིང་བརྩེས་མ་ཎི་གསུངས། བྱང་ཆུབ་
སེམས་དཔའ་ཆེན་པོ་དབང་ཐོབ་པ་རྣམས་ལྟར་བདག་ཉིད་ཆེན་པོ་
འདི་ཡང་ཤིན་ཏུ་ཕོངས་ཤིང་རྒུད་པ་རྣམས་ལ་ལྷག་པར་ཐུགས་བརྩེ་
བར་འགྱུར་ཏེ། རྒྱན་ལས། བཀྲེན་ལ་བརྩེ་དང་མ་རུངས་པ་ལ་བརྩེ།
ཀུན་འཁྲུགས་ལ་བརྩེ་བག་མེད་རྣམས་ལ་བརྩེ། །ཡུལ་གྱི་གཞན་་་་་
དབང་ཅན་ལ་སྙིང་རྗེ་དང་། །ལོག་པར་མངོན་པར་ཞེན་ལ་སྙིང་
རྗེའོ། །ཞེས་དང་། རང་ལས་ལྷག་པའི་བྱམས་བརྩེ་ཆེ་བ་ཡང་ །
དེ་ཡང་། ཇི་ལྟར་བློ་ལྡན་སེམས་ཅན་ལ། །ནན་དུ་བྱམས་པར་་་་་་
འགྱུར་བ་ལྟར། །སེམས་ཅན་བདག་དང་ཆུང་མ་དང་། །བུ་བཤེས་
གཉེན་ལ་དེ་ལྟ་མིན། །ཞེས་པ་བཞིན། རྡོ་རྐོ་སོགས་ཤིན་ཏུ་ཕོངས་
ཤིང་ཉམས་ཐག་པ་རྣམས་འོང་ནས་ཁ་ཟས་མེད་རྒྱབ་གོས་མེད་་་་་
སོགས་སྡུག་བཤད་སྣ་ཚོགས་ཞུས་ནས་བསླང་བ་ན། ཐུགས་བརྩེ་
བས་སྤྱན་རྩ་བརླན་པ་དང་། སྐུ་ཉམས་ལ་ཤ་ཞིག་འགྲོ་བ་ལྟ་བུའི་
ཚུལ་མངོན་སུམ་དུ་མཇལ་རྒྱུ་ཡོད། དེ་དག་ལ་སྦྱིན་རྒྱུ་ཡོད་ཚེ་་་་་་
224


49040243.tif
གནང་སྟེ་དེ་ཉིན་ཐུགས་དགའ་བའི་རྣམ་འགྱུར་མཛད། མེད་ཚེ་ད་
ཅི་དྲག་ནའང་ཞེས་ཕར་ཚུར་དུ་གཟིགས་ནས་ཐུགས་མི་དགྱེས་པའི་
ཚུལ་མཛད། སློང་བ་པོ་མཐོང་ན་མཛེས་སྡུག་གི་སྟོན་མོ་མཐོང་བ་
བས་ལྷག་པར་དགའ་བ་དང་། སློང་བའི་སྒྲ་གཏམ་སྙན་ཐོས་པ་་་་
ལས་ལྷག་ཅིང་། སློང་བའི་བསམ་པ་རྫོགས་པའི་དགའ་བ་བས་་་་་
རང་ཉིད་དགའ་བ་ལ་སོགས་པའི་ཚུལ་ཡང་། སྔ་མ་ལས། སློང་བ་
མཐོང་རྫོགས་དགའ་བ་དང་། །མི་དགའ་བ་དང་སྨོན་པ་ཡང་ །
སྦྱིན་པ་པོར་ནི་བརྩེར་ལྡན་པས། །ལྷག་པར་ལྡན་པས་རྟག་ཟིལ་་་་
གནོན། །ཞེས་དང་། སྐྱེས་རབས་ལས། སྐྱེ་བོ་མཛའ་བཤེས་བྱེས་
ནས་འོངས་པ་དག །མཐོང་བར་གྱུར་ནས་དགའ་བའི་མིག་བགྲད་
བཞིན། །སློང་བའི་ཚིག་ནི་གཏམ་སྙན་ཐོས་བཞིན་དགའ། །ཕྱིན་
ནས་དགའ་བ་སློང་བ་བས་ཀྱང་ལྷག །ཞེས་དང་། ཕར་ཕྱིན་་་་་་
བསྡུས་པ་ལས། སློང་བ་འོངས་པ་མཐོང་ན་ཆེ་བ་རྣམས། །ཉོན་་་་
མོངས་མི་དགའ་རྣམ་པར་སྲབ་གྱུར་པས། །དགའ་བའི་སྟོ་ན་མོ་་་་་
ཆེན་པོ་བྱུང་བ་བས། །སློང་པ་མངོན་དུ་འོངས་ལ་དེ་དག་དགའ། །
ཞེས་གསུངས་པ་རྣམས་དང་ཕན་ཚུན་ཞུས་དག་ཕེར་ངེས་པས་སཙྪ་
བརྐོས་ཕོར་ནས་བཏོན་པ་ལྟ་བུ་ཡིན་ནོ། །རྡོ་རྐོ་བུ་རྒོབ་ཞེས་པས་
དངུལ་ཞིག་བསླང་བ་ན། ཨ་བུ་ང་ལ་དངུལ་མི་དགོས་ཞེས་བརྗོད་
225


49040244.tif
དང་དེ་སྦྱིན་ཞེས་གསུངས་ཀྱང་། ལན་གསུམ་མ་གསུང་བར་མི་་་་་
དགོས་ཞུ་མ་ཐུབ། དེ་ནས་ཞུས་པས་གནང་བར་མཛད། རྗེས་སོར།
དེ་ཅི་ལགས་ཞུས་པས། སྔོན་བདག་ཅག་གི་སྟོན་པ་ཐུགས་རྗེ་ཅན་
ལ་ཁྱིམ་བདག་མགོན་མེད་ཟས་སྦྱིན་གྱིས་ལ་དུ་ཞིག་ཕུལ་བ། བྲམ་
ཟེའི་ཁྱེའུ་རྟོག་འདོད་ཅན་ཞེས་པས་བདག་ལ་གནང་བར་ཞུས་པ་ལ།
གོ་ཏ་མ་བདག་ལ་ལ་དུ་མི་དགོས་སོ་གྱིས་དང་གནང་གསུངས། དེ་
ལྟར་ཞུས་པས་གནང་ངོ་། །ཀུན་དགའ་བོས། དེ་ཅི་ལགས་ཞུས་་་་
པས། འདིས་ཚེ་རབས་ལྔ་བརྒྱའི་བར་དུ་མི་དགོས་ཞེས་པ་ངག་་་་་
ནས་ཐོན་མ་མྱོང་བས་དེའི་རྒྱུད་ལ་མི་དགོས་ཞེས་བག་ཆགས་བཞག་
པ་ཡིན་གསུངས་པ་དེ་འདྲ་ཨེ་ཡིན་ཅི་ཤེས་གསུངས། ཡང་དབྱར་
ཞིག་ལ་རུ་བ་སུ་ཡང་མེད་སྐབས། ནགས་ཤུལ་དགེ་ལེགས་ཉི་མ་་་་
དང་། ངེད་དཔོན་གཡོག་གསུམ་ཀུར་ཆུང་སྐོ་འོར་ན་བཞུགས། སྒ་
ཞེ་ཕུ་མ་སེམས་ཉིད་རྡོ་གྲགས་ཟེར་བའི་ཕྱུག་པོ་དཔོན་གཡོག་འགའ་
རེ་མཇལ་དུ་འོང་ནས་དངུལ་ཇལ་ཚད་གསེར་གཞུང་མ་ཞིག་ཕུལ་བ་
ཡར་འཕེན་མར་འཕེན་འགའ་རེ་བྱས་མཐར་རྟ་ཁྱེར་ཏེ་བྲོས་ཤོར།
དུས་གཞན་དུ་སྐུ་མདུན་དུ་འོངས་པ་རྣམས་ཀྱི་རྗེས་སྤྲང་པོ་རྣམས་
ཀྱིས་དེད་ནས་འོངས་ཀྱང་འདི་དུས་ཞག་གཉིས་གསུམ་བར་སྤྲང་པོ་
རྡོ་རྐོ་སུ་ཡང་མ་བྱུང་བས་གཞན་དག་རོས་མནན་པ་ལྟར་དངུལ་དེ་
226


49040245.tif
སྦྱིན་ས་མ་ཆུད་པར་ལུས། ཁོ་བོ་གཉིས་ལ་སྤྲང་པོ་ཨེ་འོངས་ལྟོས་
གསུངས། དེ་ནས་རྡོ་རྐོ་བཞི་ལྔ་ཞིག་འོངས་པ་ལ། དེ་མ་ཐག་ཏུ་
དངུལ་དེ་ཕྱག་གིས་བླངས་ནས་ཨེ་བཟང་ངོ་ཞེས། སྒོར་ཐོན་པ་་་་་
དང་མཉམ་དུ་འདི་རེད་གསུངས་ནས་དེ་དག་ལ་གནང་། དེ་རིང་
རོ་རྒན་དང་འདྲ་བ་དེ་མེད་སོང་བས་ཨ་རེ་དགའ་གསུངས། ཇི་་་་
སྐད་དུ། ཇི་ལྟར་བློ་ལྡན་འདི་ནི་ཀུན་གཏོང་བ། །དོན་གཉེར་སྐྱེ་བོ་
དགའ་བས་དགའ་བ་ལྟར། །དེ་ལྟར་སློང་མོ་པ་དག་བླང་བྱ་བ། །
འདོད་དགུ་ཐོབ་པ་དག་གིས་དགར་མི་འགྱུར། །ཞེས་དང་།
བརྟན་པ་བརྩེ་དང་ལྡན་པའི་སྦྱིན་པ་ཡིན། །སྦྱིན་པས་བདེ་བ་བྱེད་
པ་གང་ཡིན་པ། །དེ་ལ་ཁམས་གསུམ་ཉེ་བར་སྤྱད་རྣམས་ཀྱི། །བདེ་
བ་དེ་ཡི་ཆར་ཡང་མི་ཕོད་དོ། །ཞེས་དང་། བཏང་དགའ་ལོངས་
སྤྱོད་ཅན་དེ་བྱང་ཆུབ་སེམས་དཔའ་ལས་གཞན་མིན། ཞེས་པ་ལ་
སོགས་པའི་སྦྱིན་ཚུལ་མང་པོ་ཡོད་དོ། །གཟན་ཤམས་དང་། ཁྱད་
པར་རྡོ་དྲིལ་ནི། བདག་པོ་ནས་རྡོ་ཡོན་ལ་གནང་རོགས་ཞུས་ན་མ་
གཏོགས། གྲྭ་ཕྲུག་གམ། གྲྭ་པ་ངོ་མ་རེ་ལ་གནང་བ་ལས་རྡོ་ཡོན་
དང་འདོན་གླ་སོགས་ལ་གནང་བར་མི་མཛད། ཡང་རྒྱུན་གྱི་མཛད་
སྤྱོད་ནི། སྔ་མོ་དབུ་བཀྱག་དུས་ཕྱག་ཕྲེང་བསྣམས་འདུག་པས་ཡི་
དམ་སོགས་གང་གསུངས་མ་ཤེས། སྔ་དྲོ་ང་རང་ནས་བཀའ་ཆོས་
་227


49040246.tif
འདོན་དུས་དེ་ལ་གསན་ཚུལ་མཛད་ནས་མཉམ་བཞག་ཏུ་བཞུགས་
འདུག །ཉིན་གུང་བསམ་ལྷུན་དང་དཀོན་མཆོག་རྗེས་དྲན་་་་་་
གསུངས། ཁ་ཕུད་དང་བཅས་གུང་ཚིགས་མཛད་རྗེས་འཕྲོག་མ་ལ་
ཆངས་བུ་དང་ཡོན་བསྔོ། ལྟུང་བཤགས། ཟབ་མདོ། མ་ཎི་མང་
ཉུང་ཅི་རིགས་གསུངས། བསྔོ་ཡིག་ཡོད་ན་དེར་ཞུ། བསྔོ་བ་མཛད།
མཚན་བརྗོད་ཚར་གསུམ། གང་བློ་མ་ཕན་ཡོན་དང་བཅས་ཚར་
གསུམ། ཕྱི་དྲོ་ངོ་མ་ལ་བཤགས་རྒྱུད་གསུངས་ནས་རྐྱང་ཕྱག་མཛད་
པ་རྣམས་ཆགས་མེད་ཡིན། ཡང་སྐོ་འོར་དུ་དབྱར་ཞིག་ལ་ལྷོ་ཁོག་
ནས་མཇལ་མ་སྐྱ་སེར་ཇོ་མོ་སོགས་སུམ་ཅུ་ནང་བྱུང་བ་ལ། ནགས་
ཤུལ་དགེ་ལེགས་ཉི་མ་དང་ངེད་གཉིས་མས་དམ་མ་ཚམས་དང་།
སྐུ་ཆམ་ཞིག་བཞེས་པས་མི་ཚུད་བྱས་ཀྱང་ཁོང་སངས་རྒྱས་དངོས་
ཡིན་པས་ཚུལ་བསྟན་ལས་བསྐུངས་བ་སོགས་མི་སྲིད་ཟེར་ནས་ཡོན་
ཏན་མང་པོ་བཤད་འདུག་པ་སྐུ་མདུན་དུ་མཚར་གཏམ་གྱིས་ཞུས་
པས། ང་རང་ངན་དང་ངན་ཏེ་བཤད་ཀྱང་བདེན་དུ་མི་འཛིན་་་་་
གསུངས་དེ་རྗེས་ཞིག་ལ་ངེད་གཉིས་ཀྱིས་སྐྲག་བཞིན་དུ་མཚར་་་་་་
གཏམ་གྱིས་ཁྱེད་དེ་ཙམ་ངན་ནམ་ཞུས་པས། ངན་དང་ངན་ཏེ་་་་་
འོན་ཀྱང་སྤྱོད་འཇུག་དང་ནི་འབྲལ་མ་མྱོང་གསུངས་ཏེ་བཞད་སྒྲ་
ཆེན་པོ་མཛད། དུས་རྒྱུན་མཇལ་མི་སུ་མེད་སྐབས། སྐུ་གཅེར་བུར་
228


49040247.tif
ཕྱུང་སྟེ་རླུང་བུམ་ཆེན་བཟུང་ནས་བཞུགས་པ་དང་། འཁྲུལ་འཁོར་
བཅུ་དགུ་པ་ལྟར་ལས་རླུང་དབུ་མར་ཚུད་པའི་རྟགས་དང་། སྙན་
རྒྱུད་ཤོག་དྲིལ་ཡིད་བཞིན་ནོར་བུ་ལས། དབུ་མར་ཞུསས་གནས་
ཐིམ་གསུམ་ཀྱི རང་རྩལ་རྫོགས་པའི་རྟེན་འབྲེལ་ལས བུམ་ཅན་
རིལ་བ་ཞབས་ཚགས་ཅན མངོན་དུ་སྣང་ཞིང་འོག་རླུང་ལ
བཤང་བའི་དྲི་མ་མི་འབྱུང་ཞིང ཞེས་གསུངས་པ་ལྟར་ཐུན་མོང་
གི་ཡོན་ཏན་མངོན་སུམ་མིག་གི་དགའ་སྟོན་དུ་མཇལ་བའོ ཡང་།
འཇམ་རླུང་བུམ་ཅན་བཟུང་ནས་མཚན་བརྗོད་ཆར་གསུམ་རེ་ཙམ་
གསུངས་ཚེ་ལ་རླུང་འཕེན་སྡུད་བྱེད་པ་མ་མཇལ་ལ། རེས་འགའ་
གཟིམས་ཡུར་ཏེ་རྔུར་བ་ལྟ་བུར་མཛད་ཀྱང་། ང་རང་ཡེངས་ནས་
མཚན་བརྗོད་སོགས་འདོན་པ་ཆད་སོང་ཡང་དེ་མ་ཐག་དེ་འཕྲོ་ནས་
གསུང་སྐད་ཐོས་པར་ཚིག་ཕྱེད་ཀྱང་མ་ནོར་པར་གསུངས། རང་
གིས་ཀྱང་མཚན་བརྗོད་གསུངས་སྐབས་དེར་སོང་ནས་བཏོན་པ་ལ་
ཨ་མཆོད་ཐུགས་སྐབས་མིན་སོགས་ཀྱི་ཚེ་གཟིམས་ཡུར་བ་དང་རང་
གི་འདོན་པ་ཆད་པ་ན་ཡང་དེ་མ་ཐག་ཚིག་ཕྱེད་ཀྱང་མ་ནོར་བར་
གསུངས་པ་སྔ་ཕྱིར་ལན་གྲངས་དུ་མར་བྱུང་བ་འདིས་དུས་རྒྱུན་འོད་
གསལ་ལས་མི་གཡོ་བར་མངོན་ནོ་སྙམ། དབུའི་ལྟག་གོང་དུ་སྐྲ་་་་་
འཁྱིལ་ནག་པོ་འོད་ཅན་ཞིག་དབུ་དཀར་པོའི་དུས་ཀྱང་ནག་འོད་དེ་
229


49040248.tif
མཇལ་དུ་ཡོད་པ་མཚན་བཟང་ཞིག་ཡིན་ནམ། ཡང་རྩ་བའི་བླ་མ་
སངས་རྒྱས་དངོས་ཀྱི་སྐུ་གདུང་འདི་ནི་ལྷ་སའི་ངོ་བོ་རིན་པོ་ཆེ་དང་
ཁྱད་པར་མེད་པས་སྨོན་ལམ་གང་བཏབ་ཐམས་ཅད་འགྲུབ་ཅིང་།
ཚོགས་མཆོད་མར་མེ་ཕྱག་སྐོར་སོགས་གང་བྱས་ཐམས་ཅད་ཀྱིས་ཚེ་
འདིར་རྐྱེན་ངན་དང་བར་ཆད་ཞི་ཞིང་། ཕྱི་མ་མངོན་མཐོ་ངེས་་་་
ལེགས་ཐམས་ཅད་ཐོབ་པར་འགྱུར་རོ་ཞེས་གསུངས་ཏེ། གཞན་་་་
དག་བསྐུལ་ཕྱིར་རང་གིས་ཀྱང་དོན་མཐུན་གྱི་སྤྱོད་པ་ཕྱག་དང་་་་་
མཆོད་པ་སོགས་མཛད་ཅིང་། གདུང་མདུན་ལ་ནམ་ཕེབས་པ་ན།
སྐྱེ་བ་ནས་ཚེ་རབས་ཐམས་ཅད་དུ། ལས་ངན་དང་སྡིག་གྲོགས་་་་་
དབང་དུ་མི་འགྲོ་བར་ཤོག །སྐྱེ་བ་ནས་ཚེ་རབས་ཐམས་ཅད་དུ།
སེམས་ཅན་གཅིག་གི་བ་སྤུའི་ཁོང་བུ་ལ་གནོད་འཚེ་མི་བྱེད་པར་ཤོག།
སྐྱེ་བ་ནས་ཚེ་རབས་ཐམས་ཅད་དུ་དམ་པའི་ཆོས་ཀྱི་སྣང་བ་དང་མི་
འབྲལ་བར་ཤོག །གང་གིས་བདག་ལས་ལེགས་བཤད་ཐོས་པའམ། །
མཐོང་ཐོས་དྲན་རེག་གཏམ་གྱི་འབྲེལ་བ་ཚུན། །མཚམས་མེད་ལས་
བྱང་ངན་སོང་སྒོ་ཁེགས་ནས། །ཞིང་མཆོག་པོ་ཏ་ལ་རུ་སྐྱེ་བར་ཤོག
ཅེས་སོགས་གསུངས་སོ། །སྡུད་པ་ལས། གཉའ་ཤིང་གང་ཙམ་ལྟ་
ཞིང་འགྲོ་ལ་སེམས་འཁྲུལ་མེད། །ཞེས་གསུངས་པ་ལྟར། དུས་རྒྱུན་
བྱོན་པའི་གནས་སྐབས་སུ་དལ་བྲེལ་སྙོམས་ཤིང་རན་པ་དང་།
230


49040249.tif
ཞལ་ཕྱིར་གཟིགས་དགོས་ཀྱང་གཡས་ཕྱོགས་སུ་སྐུ་ལུས་ཐམས་ཅད་
དལ་བུས་བསྐོར་ནས་གཟིགས་པ་མ་གཏོགས། དབུ་ཕྱིར་ཀྱོག་ཙམ་
མཛད་པ་མི་སྲིད་པ་སོགས། མདོར་ན་བདག་དང་བདག་ལྟ་བུ་མ་
ཡིན་པ་རྒྱུ་མཚན་ཤེས་པ་དག་གིས་མཇལ་ན་སྐུ་དང་གསུངས་དང་
ཐུགས་ཀྱི་མཛད་པ་ཐམས་ཅད་ལ་འཁྲུལ་བ་མེད་པར་མདོ་སྡེ་དང་
ཞུ་དག་བྱེད་ཆོག་པ་ཡིན་པར་ངེས། དད་མེད་བླུན་པོ་བདག་ཀྱང་
སྐུ་མདུན་དུ་མདོ་སྡེ་འདོན་དུས་རེས་འགའ་འདི་ཡང་དེའོ་འདི་ཡང་
དེའོ་བསམ་པ་མང་དུ་བྱུང་ངོ་། །དེ་བཞིན་དུ་གསུང་ལའང་འཁྲུལ་
བ་མེད་ཅིང་། བརླང་ཚིག་དང་ཀུ་རེ་བཞད་གད་ཀྱི་རྒྱུ་སོགས་ཅུང་
ཟད་རེ་མཛད་ཀྱང་བརྟགས་ཤེས་ན་གདུལ་བྱ་འདུལ་བའི་ཐབས་
མཁས་ཀྱི་སྤྱོད་པ་འབའ་ཞིག་ཏུ་སྣང་ངོ་། །ཡང་། གསང་སྔགས་
དབང་ཁྲིད་ལུང་རྣམས་མ་གསན་པར་བཤད་ཁྲིད་སོགས་མི་མཛད་
པ་ལྟ་ཅི། མདོ་ཕྱོགས་ལའང་བཤད་ལུང་མ་ཐོབ་པར་མི་གསུངས་
པར་མངོན་ཏེ། དེ་ཅིས་ཤེས་ན། འབྱེད་གཉིས་དང་བཤེས་སྤྲིང་
ཞུས་པ་ལ་ཁོང་གིས་གསན་མ་མྱོང་བས་མི་ཤེས་ཞེས་མི་གསུངས་་་་
པའི་ཕྱིར་རོ། །དེང་དུས་ནི་གང་ནའང་དེ་ལྟར་མཛད་པ་དཀའ་འོ།།
རྟོགས་པའི་ཡོན་ཏན་ཀྱང་། ཀུན་མཁྱེན་ཆོས་ཀྱི་རྒྱལ་པོའི་ཞལ་ནས།
སྣ་ཚོགས་རང་གྲོལ་ཆོས་ཉིད་ཟད་པར་ཕྱིན། །མི་འགྱུར་ལྷུན་གྲུབ་
231


49040250.tif
འདུན་མ་ལེགས་པའི་རྩེ། །ཞེས་གསུངས་པ་ལྟར་ཉིད་ཀྱི་ཞལ་་་་་་
སསུངས་རྟོགས་པའི་སྐྱིད་གླུ་ལས། ཐར་བའི་ལམ་སྣ་ཟིན་པ།
འཁྲུལ་པའི་རྟོག་པ་ཟད་པ། ཉམས་མྱོང་རྟོགས་པའི་ཕ་ཕོག་ཐོབ་པ།
འཁྲུལ་སྣང་དག་པ། རྩ་བ་གསུམ་གྱིས་བྱིན་གྱིས་བརླབས་པ།
འཁྲུལ་བའི་ཨ་འཐས་ཞིག་པ་ལ་སོགས་པ་ལམ་རྟགས་གྱི་ཡོན་ཏན་
ཐམས་ཅད་རྫོགས་ནས་བྱར་མེད་ཆོས་སྐུའི་ངང་དུ་སྐྱིད་ཉལ་རྒྱབ་
ཆོག་པའི་ཨ་བུ་ཧྲལ་པོའི་མཚར་གཏམ་དེ་གོ །ཞེས་གསུངས་པ་་་་་
ལྟར་ལགས་སོ། །དགེ་དབོན་རིན་པོ་ཆེའི་ཞལ་ནས། ལར་རྒྱལ་་་་་
སྲས་བྱང་ཆུབ་སེམས་དཔའ་རྣམས་ནི་གདུལ་བྱ་འདུལ་བའི་་་་་་
དགོངས་གཞི་དང་། དགོངས་པ་བསམ་གྱིས་མི་ཁྱབ་པ་དུ་མས་་་་་
འགྲོ་དོན་མཛད་པ་སྣ་ཚོགས་སུ་སྟོན་ཀྱང་ཐབས་མཁས་ཁོ་ན་ལས་
མི་འདའ་བས་ལོག་པར་མི་ལྟ་མོད། འོན་ཀྱང་མདོ་རྒྱུད་བསྟན་་་་་
བཅོས་ཀྱི་གཞུང་དང་མཐུན་པའི་མཛད་པ་སྟོན་པ་ལ་ནི་ཁོ་བོའི་བླ་
མ་ཨ་བུ་བཀའ་དྲིན་ཅན་དང་མཚུངས་པ་ཞིག་དེང་སང་གངས་རིའི་
ཕྲེང་བས་བསྐོར་བའི་ཡུལ་ལྗོངས་འདིར་མཐོང་བ་དང་ཐོས་པ་ལྟ་ཅི།
ཐེ་ཚོམ་ཟ་བའི་ཡུལ་ཙམ་ཡང་མེད་ངེས་ཡིན། ཞེས་པ་ལ་སོགས་པ་
གསུངས་སོ། །
དགུང་གྲངས་དོན་གཉིས་པ་ཡོས་ལོར་དཀར་ཆུང་སྐོ་འོར་དུ་
23་2


49040251.tif
བཞུགས་ཏེ་དགེ་ལེགས་ཉི་མ་སོགས་དགེ་གང་ཆ་ཤས་ལ་ལོ་ཆེན་་་་
བསྟན་རྩིས་གཞིར་བཞག་གི་ཆོས་འབྱུང་དང་། ཆོ་འཕྲུལ་གྱི་མཛད་
པ་རྒྱས་པར་གསུངས། ཁྱད་པར་བཙུན་ཆུང་དགེ་ལེགས་ཉི་མ་ལ་
ས་རིས་ཁྲིད་དེ་རི་མོའི་བྱ་བ་རྫོགས་མཐར། མཉམ་མེད་ཐུབ་པའི་
དབང་པོ་དགུང་གྲངས་བརྒྱད་ཅུའམ་ངོ་ཐོག་གྱ་གཅིག་པར་་་་་་
འཕགས་ཡུལ་ལྷོ་ཕྱོགས་རྒྱ་མཚོའི་འགྲམ་རྙ་ན་ཤྲཱིའི་གླིང་དུ་དཔལ་
ལྡན་འབྲས་སྤུངས་ཀྱི་མཆོད་རྟེན་སྟེང་དཔལ་ལྡན་རྒྱུ་སྐར་གྱི་དང་།
འོག་ཆོས་དབྱིངས་གསུངས་གི་དབང་ཕྱུག་གི་དཀྱིལ་འཁོར་དུ་་་་་་
བཅོམ་ལྡན་འདས་ཉིད་དཔལ་དུས་ཀྱི་འཁོར་ལོའི་སྐུར་བཞེངས་་་་
ནས་ཆོས་རྒྱལ་ཟླ་བ་བཟང་པོ་དང་སྤྲུལ་པའི་ཆོས་རྒྱལ་གོ་དྲུག་ལ་
སོགས་པ་ལ་དཔལ་གཉིས་སུ་མེད་པའི་རྒྱུད་དུས་ཀྱི་འཁོར་ལོའི་རྩ་
བའི་རྒྱུད་སྟོང་ཕྲག་བཅུ་གཉིས་པ་གསུང་བའི་དུས་ཆེན་གནམ་་་་་་
གནོན་ལྕགས་འབྲུག་འདས་ལོར་བྱས་པའི་ངེས་པ་གསར་སྤོས་ཀྱི་
ཐོག་མཐའི་ཚིགས་བཅད་དང་བསླབ་སྟོན་མཛད་ནས་ཡི་གེར་་་་་་
བཀོད་པ་སོགས་དང་། དེའི་སྟོན་དུས་རྫ་དགོན་དུ་ཞིང་སྒྲུབ་དང་།
བཟང་སྤྱོད་ལས་བཅད་རེའི་མཚམས་སུ་བཅད་དེ་དོན་གསུངས་་་་
ནས་འདོན་སྒོམ་སྤྲ་གནས་རྒྱས་པ་ཞིག་ཞག་བདུན་དུ་གསུངས། དེ་
དུས་སེར་ཤུལ་དགོན་ནས་དགེ་བཤེས་མང་པོ་དང་གྲྭ་པ་བརྒྱ་རེ་་་་
233


49040252.tif
ཙམ་བྱོན་ནས་གསན་པར་མཛད། དགུང་གྲངས་དོན་བཞི་པ་་་་་་
ལྕགས་སྦྲུལ་ལོའི་བསྙུང་གནས་རྗེས་ཟླ་བ་ལྔ་པའི་ཡར་ཚེས་སྐོར་་་་་
མཚམས་པའི་སྐུ་གདུང་གི་དྲུང་དུ་ཞི་ཁྲོ་ནར་ཀ་དོང་སྤྲུགས་ཀྱི་ཆོ་
གའི་དབུ་བཙུགས་ནས་ཕྱིར་ལོ་ཆུ་རྟའི་ཟླ་བ་བཅུ་པའི་བར་ཏེ་ཟླ་བ་
བཅོ་བརྒྱད་དུ་གསུངས་ཏེ་མཆོག་གི་སྦྱིན་སྲེག་འབུམ་ཁ་བཀང་་་་་་
བཅས་མཐར་རྒྱས་མཛད། དེ་ཕྱིན་སྐུ་མ་གཤེགས་བར་དུ་ཉ་སྟོང་
གཉིས་ལ་ཉིན་ཆོག་རེ་མི་ཆགས་པར་གསུངས་ཏེ་གདུལ་བྱ་དཔག་དུ་
མེད་པའི་སྲིད་པའི་རྒྱ་མཚོ་གཏིང་སྤྲུག་པར་མཛད། ཨོ་རྒྱན་སངས་
རྒྱས་གཉིས་པ་སྲིན་ཡུལ་དུ་བྱོན་ཀུར་ཞི་ཁྲོ་ན་རཀ་དོང་སྤྲུགས་ཀྱི་ཆོ་
གས་བོད་འདིར་སྐུ་དངོས་ཀྱི་གདུལ་བྱའི་འཕྲོ་རྫོགས་པར་མཛད་པ་
བཞིན་རྣ། །དེ་སྐོར་སྔ་ཕྱིར་དགེ་དབོན་རིན་པོ་ཆེ་སོགས་ལ་དབུ་མ་
རྩ་ཤེས་སོགས་དང་། གཞན་གྲྭ་འགའ་རེ་ལ་སྡོམ་གསུམ་རྩ་འགྲེལ།
སྤྱོད་འཇུག སེམས་ཉིད་ངལ་གསོའི་རྩ་འགྲེལ་སོགས་གསུངས། དེ་
སྐབས་སྐུ་མདུན་དུ་བུ་རམ་མང་དུ་ཕུལ་བ་ཉིན་གུང་གསོལ་ཚིགས་
དུས་གྲྭ་ཆུང་ཉི་ཤུ་སྐོར་ལ་ཉིན་བཞིན་ཅུང་ཟད་གནང་བ་ཆགས་་་་
མེད་མཛད། དེ་ཕྱིན་བསྔོ་རྟེན་དང་དོ་ཡོན་རྒྱ་ཆེ་མི་བཞེས་ཀྱང་་་་
ཐག་ཉེ་སྐོར་གྱི་རྡོ་ཡོན་མ་བཞེས་ཐབས་མེད་རྣམས། སྐུ་མཆེད་་་་་
སྟོབས་ལི་དང་ཨ་འཇིག་ལུག་ཅེས་པ་གཉིས་ཀྱིས་ཡོན་དང་མ་ཎི་་་་
234


49040253.tif
སྤྲོད་ལེན་བྱེད། བསྔོ་རྟེན་ཕལ་ཆེར་རྫ་དགོན་ལ་གསུངས་ཡོན་དུ་
ཕུལ། ཆུ་ལུག་ལོར་རྫ་སྟོད་མ་མོའི་ཐང་དུ་ཁྲོམ་ཚོགས་སྟོང་ཕྲག་་་་
སོགས་འདུས་པར་བདེ་སྨོན་དང་མ་ཎི་བཀའ་འབུམ་གྱི་ཁྲིད་རྒྱས་
པར་བསྩལ། དེ་ཕྱིན་ཆད་ཆོས་ཆེར་མ་གསུངས་ཤིང་། ཆོས་ཞུར་
འོང་བ་རྣམས་དབོན་རིན་པོ་ཆེ་བསྟན་འཛིན་ནོར་བུ་སོགས་ཀྱི་དྲུང་
དུ་གཏོང་། ནན་བསྐྱེད་དེ་གདམས་ངག་ཞུ་བ་ཕལ་ཆེར་ལ་བཀའ་
བཀྱོན་གནང་། སུ་ལ་ཅི་ཙམ་བཀྱོན་ཡང་ཕྱི་ཕྱིར་དད་གུས་ཇི་་་་་་
འཕེལ་དུ་འགྲོ་བ་མ་གཏོགས་མི་མཐུན་པར་འཛིན་པ་སུ་ཡང་མེད་
པས། རྗེ་ཉིད་ཀྱི་གསུང་ལས། དབེན་པའི་རྣལ་འབྱོར་སྨྱོན་པ་རྒྱལ་
ཁམས་ཀྱི་གཅེས་ཕྲུག །ལྷག་བསམ་བྱང་སེམས་འབྱོང་བ་འགྲོ་ཀུན་
གྱི་སྐྱབས་མགོན། །ཞེས་གསུངས་པ་ལྟར་སེམས་ཅན་ཐམས་ཅད་
དང་མ་བཞིན་དུ་མཐུན། སྤྱིར་ཡང་ཚིག་འཇིགས་ལ་ཟིལ་ཆེ་བ་་་་་
གནང་ཡང་ཆགས་སྡང་སོགས་ཀྱི་གཏམ་དང་མི་འདྲེ་ཞིང་བརྟགས་
ཤེས་ན་དངོས་སམ་བརྒྱུད་ནས་གདམས་ངག་འབའ་ཞིག་ཏུ་ཡོང་།
གང་གསུངས་ཐམས་ཅད་བདེན་ཞིང་ངོ་ལྐོག་མེད་ལ། ཟོལ་ཟོག་གི་
སླད་དང་གཏན་མི་འགྲོགས་པས་རིན་ཆེན་གསེར་ལྟར་བཙུན་པ་ཁོ་
ནར་གནས་པས་མཆོག་དམན་ཐམས་ཅད་ཀྱིས་ཚང་མར་རྩི།
མཐོན་པོ་ལ་ངོ་སྲུང་སེམས་འཛིན་དང་། དམན་པ་ལ་བརྙས་་་་་་
235


49040254.tif
བཅོས་ཁྱད་གསོད་མི་མཛད་པར། ཆོས་འགལ་སུས་བྱེད་ཀྱང་།
བཅོས་སུ་མི་རུང་བའི་གཤིས་ངན་དུ་གཟིགས་ན་མ་གཏོགས་་་་་་
མཚངས་ནས་རྒོལ་ཞིང་། ཆོས་བཞིན་སྤྱོད་པ་རྣམས་ལ་གཟེངས་
བསྟོད་དབུགས་འབྱུང་མཛད། བསྙེན་པར་དཀའ་བ་ལྟར་སྣང་ཡང་
དྲུང་དུ་ཅི་ཙམ་འགྲོགས་ཀྱང་ཕྱོགས་འཛིན་རེ་དོགས་འགྱུར་ལྡོག་
འགལ་འཛོལ་སོགས་ཐེངས་གཅིག་ཀྱང་ཡོད་མི་སྲིད་པར་འདྲིས་་་་
རྟག་ལ། འགྲོགས་བདེ་བ་ཁོག་ཡངས་ཤིང་ལེགས་ཉེས་ཐམས་ཅད་
བཟོད་པའི་ངང་ཚུལ་ཅན་ཡིན་པས་འབྲལ་མི་ཕོད་པ་འབའ་ཞིག་ཏུ་
འགྱུར། བསམ་སྤྱོད་གཡོ་སྒྱུ་ཁྲམ་གསུམ་ལ་གོམས་པའི་བྱི་ལའི་་་་་་
བརྟུལ་ཞུགས་ཅན་རྣམས་ལ་གཏིང་ནས་མི་མཉེས་ཤིང་། རྗེ་ཉིད་
གཡོ་མེད་དྲང་པོ་གསུངས་པའི་ངང་ཚུལ་ལས་ནམ་ཡང་མི་འདའ་བ་
གོང་སྤྲོས་ལྟར་བཞུགས་ཀྱང་ཐུགས་ཀྱི་གཏིང་སུས་ཀྱང་དཔོག་པར་
དཀའ་བས་རྒྱ་མཚོ་ལྟར་ཟབ་ཅིང་སྒམ་པའང་ཡིན་པ་དང་།
འཇིག་རྟེན་ཡ་རབས་ཀྱི་སྤྱོད་ཚུལ་བཟོ་དང་ལས་ཀྱི་གནས་ཕྲ་མོ་་་་
ལྡན་ཆད་ཀྱི་རྒྱུས་ཞིབ་མོར་འབྱེད་བའི་བློ་གྲོས་ཀུ་ཤའི་རྩེ་ལྟར་མ་
འདྲེས་པ་མངའ་ཡང་། གང་ལའང་ཆེད་འཛིན་རྩིས་གང་བ་མི་་་་་
མཛད་པར་ལྟོས་མེད་བག་ཡངས་སུ་སྤྱོད་པའི་བྱ་བཏང་གི་རྒྱལ་པོར་
བཞུགས། རྗེ་ཉིད་ཀྱི་བཀའ་ལས། བརྗོད་གཞི་མེད་པའི་སྟོང་སྐད་
236


49040255.tif
བསྟོད་ར་གཅིག །ཕན་པ་མེད་པའི་ཆེ་བཀྱག་བཀུར་ལྟ་གཉིས། །
རྣམ་སྨིན་ལྕི་བའི་དད་རྫས་འབུལ་ནོད་གསུམ། །སྤངས་ནས་ཁྱི་་་་་
རྒན་བཞིན་དུ་འཆི་ནུས་ཤོག །ཅེས་ཕེབས་པ་ལྟར་ང་རྒྱལ་དང་ཆེ་
ཚུགས་བཤིགས་ཤིང་། གསོལ་ཞལ་དང་འཕྲལ་འཚོ་ཙམ་གྱི་ཟས་
གོས་མ་གཏོགས་མངའ་ཐང་གི་གཟི་བྱིན་མཆིལ་མའི་ཐལ་བ་བཞིན་
བོར་ཏེ། གདོལ་བའི་བྱིས་པ་སུང་མདོ་ན་རྒྱུ་བ་ལྟ་བུའི་ཀུན་སྤྱོད་
ཀྱིས་བཞུགས་ཀྱང་ཐུགས་བརྟན་ཅིང་སྒམ་ལ་ཆོས་ཀྱི་གཟི་བྱིན་་་་་་
མཚུངས་པ་མེད་པས། ཆེ་བའི་སྟོབས་འབྱོར་གྱིས་དྲེགས་པའི་བླ་
དཔོན་ཆེ་དགུ་སོགས་ཀྱང་ཟིལ་གྱིས་མནན་ནས་ཐམས་ཅད་ཀྱིས་
གདོང་སྨད་དེ་ཞུམ་ཞིང་འདར་བཞིན་དུ་བཏུད། མདོར་ན་གསེར་
ས་འོག་ཏུ་ཡོད་ན་འོད་ནམ་མཁར་འཕྲོ་བའི་དཔེ་ལྟར་སྐུ་ཚེ་རིལ་པོ་
སྦས་པའི་བརྟུལ་ཞུགས་པ་བསྐྱལ་ཡང་། ཅི་མཛད་ཐམས་ཅད་བྱང་
ཆུབ་ཀྱི་སྤྱོད་པའི་མཚམས་ལས་མི་འདའ་བའི་ཤུགས་ཀྱིས་གང་ནས་
བལྟས་ཀྱང་མཛེས་ཤིང་འཚམ་པ། ཅི་ཙམ་བརྟགས་ཀྱང་དག་ཅིང་
གཙང་བ། བསམ་ཞིང་བསམ་ན་དད་པ་འཕེལ་བའི་རྣམ་ཐར་་་་་་
འབའ་ཞིག་ཅན་དུ་བཞུགས་པ་གཟུར་གནས་བློ་གྲོས་དང་ལྡན་པ་
ཀུན་གྱི་མདུན་སར་རླུང་ལྟར་གྲགས་པ་ཡིན་ནོ། །ཤིང་སྤྲེལ་ལོར་སྐོ་
འོར་ནས་བསྙུང་གནས་རྒྱབ་རྫ་དགོན་དུ་ཕེབས་བཞུགས་མཛད།
237


49040256.tif
མཚམས་པའི་སྐུ་གདུང་མདུན་བཤགས་རྒྱུད་གསུངས་ཏེ་རྐྱང་ཕྱག་
ཐུན་གཉིས་རེ་ལ་རྒྱུན་ཆགས་སུ་ཕུལ། ཉིད་ཀྱི་ཞལ་ནས་སྔ་སོར་་་་
དགུང་ལོ་ཤིན་ཏུ་ཉུང་དུས་ཞིག་ནས་བཟུང་སྤྲེལ་ལོ་སྤྲེལ་ཟླའི་ཚེས་
བཅུའི་དུས། པདྨ་བཀའ་ཐང་ལས། ཚེས་བཅུ་བྱུང་རེས་ང་ཉིད་
བོད་དུ་འོང རླུང་ཁྱེར་རྫས་བཞིན་ཅི་ཡོད་ཚོགས་སུ་ཐོངས
ཞེས་གསུངས་པ་ལྟར་སྤྲེལ་ལོ་སྤྲེལ་ཟླ་གཙོ་བོར་གྱུར་པའི་སྤྲེལ་ཟླའི་
ཚེས་བཅུ་ཆགས་མ་མྱོང་གསུངས་ནས། ཟླ་བ་འདི་སྟོན་པ་ཐུགས་
རྗེ་ཅན་གྱི་མཛད་ཆེན་ཚེས་བཅོ་ལྔ་ལ་ལྷུམས་སུ་ཞུགས་པ་དང་།
ཚེས་བཞི་ལ་ཆོས་ཀྱི་འཁོར་ལོ་བསྐོར་བའི་དུས་ཆེན་དང་། ཁྱད་་་་
པར་འབྲས་བུ་གསང་སྔལས་རྡོ་རྗེ་ཐེག་པའི་ཉེ་ལམ་ཟབ་མོ་སྟོན་་་་
པའི་སླད་དུ་དུས་གསུམ་མཁྱེན་པ་པདྨ་ཀ་ར་ཉིད། ཉི་སྒྲོལ་ཞེས་པ་
ཤིང་སྤྲེལ་ལོའི་སྤྲེལ་ཟླ་ཆུ་སྟོད་ཟླ་བའི་ཚེས་བཅུའི་ཉི་ཤར་དང་པོར་
ཨོ་རྒྱན་དྷཱ་ན་ཀོ་ཤའི་མཚོར་ཕ་ཡི་རྒྱུ་ལས་མ་བྱུང་མ་ཡི་རྐྱེན་ལས་མ་
བསྐྱེད་པར་རང་བྱུང་པདྨའི་སྡོང་པོའི་ཟེའུ་འབྲུར་རིག་པ་ཐོལ་སྐྱེས་
སུ་སྐུ་འཁྲུངས། ཨོ་རྒྱན་གྱི་རྒྱལ་པོ་ཨིནྡྲ་བོ་རྙིས་སྤྱན་དྲངས་སྲས་སུ་
མངའ་གསོལ་ནས་པདྨ་འབྱུང་གནས་སམ། མཚོ་སྐྱེས་རྡོ་རྗེ་ཞེས་
མཚན་གསོལ་བའི་དུས་ཆེན་ལ་བབས་ཞེས་གསུངས་ཏེ། ཚོགས་་་་
རྫས་ཅུང་ཟད་ཉར་ཚགས་མཛད་ནས་རྫོགས་ཆེན་རིན་པོ་ཆེ་ཐུབ་
238


49040257.tif
བསྟན་ཆོས་ཀྱི་རྡོ་རྗེ་རྫ་ཆུ་ཁར་ཕེབས་པ་ཚེས་བཅུར་གདན་དྲངས་
པ་ལ་སྤྲེལ་ཟླའི་ཚེས་བཅུ་ཆེན་མོ་ཞེས་ཕྱོགས་ཐམས་ཅད་དུ་གྲགས་
པས། སེར་ཤུལ་དགོན་སོགས། དགེ་གསར་རྙིང་གཉིས་ཛིའི་བླ་་་་
སྤྲུལ་དང་སྐྱ་སེར་སོགས་སྟོང་ལས་ལྷག་པ་ཕེབས་ཏེ་བླ་སེར་རྣམས་
ཀྱིས་བླ་མ་རིག་འཛིན་འདུས་པའི་ཚོགས་དང་བླ་མ་མཆོད་པ་སོགས་
གསུངས་ཤིང་། གཞན་དག་གིས་ཕྱག་དང་བསྐོར་བ་སོགས་ཉིན་
རིང་བྱས། དེ་ཐམས་ཅད་ལ་མང་ཇ་གྲོ་མ་སོགས་དྲངས་བར་མཛད།
ཚོགས་རྫས་ཀྱང་སྔ་ཕྱིར་ཀ་ར་བུ་རམ་སོགས་མངར་གསུམ་དང་།
ཤ་མར་ཐུད་གསུམ། རྩམ་ཆུར་སོགས་རྒྱ་ཆེ་བ་ཟད་མི་ཤེས་པ་ལྟ་
བུར་བྱུང་བ། མི་ཉི་ཤུ་ཙམ་ཀྱིས་ཚོགས་ཀྱི་ཡོད་བྱད་རྣམས་དེར་་་་
འདུས་པ་སྟོང་གོཉིས་གསུམ་ཙམ་ཡོད་པར་གྲགས་པ་རྣམས་ལ་རྒྱ་
ཆེན་པོས་རབ་ཏུ་གཉེས་པར་བྱས། རིན་པོ་ཆེ་དཔོན་གཡོག་ལ་་་་་
ཐུགས་དགྱེས་པའི་ཞབས་ཏོག་དང་ཡོན་འབུལ་མཛད། དེའི་ཉིན་
མོར་ཆར་བབས་པ་དང་། འབྲུག་གྲགས་པ་འཇའ་འོད་ཀྱི་གུར་་་་་
ཕུབ་པ་སོགས་དགེ་བའི་ལྟས་མང་པོ་བྱུང་། ལས་དག་པ་འགའ་་་་
ཞིག་གིས་དགོང་མོ་ཉི་ཟེར་རི་འགོར་སྡུད་པར་ཉེ་བའི་དུས་འཇའ་
འོད་ཀྱི་ཀློང་ནས་གུ་རུ་རིན་པོ་ཆེ་མཇལ་ཟེར་བའང་མང་ཞིག་བྱུང་
ངོ་། །དུས་རྒྱུན་དུ་དབྱར་ཆར་ཆུ་འབེབ་པ་ལ་ཐུགས་དགྱེས་པ་དང་།
239


49040258.tif
ཁྱད་པར་ཆར་གཅོད་མཁན་རྣམས་ལ་བཀའ་བཀྱོན་མཛད་དེ།
དེང་སང་ཆེ་དགུར་རློམ་པ་ཀུན་གྱི་སྙིང་ལ་རྒྱལ་འབོང་གི་ཚང་་་་་་
བཅས་ནས་རྒྱལ་ཁམས་མི་བདེ་བའི་ཐབས་ལ་འབད། དབྱར་་་་་་
གསུམ་ལ་བསིལ་དྲོད་སྙོམས་ཤིང་མེ་ཏོག་བཀྲ་བ་ཅུང་ཟད་སྐྱིད་པར་
སྣང་བ་ཙམ་ཡོད་པ་དེ་ཡང་ཐབས་སྣ་ཚོགས་ཀྱིས་མེད་པར་བྱས་་་་
ནས་དབྱར་ངོ་ཞག་ཆ་ཤས་འདི་དགུན་དཔྱིད་ལྟ་བུར་བསྒྱུར་དུ་མ་
འཇུག་པར་འབྱུང་བའི་འཕོ་འགྱུར་དུས་བཞིའི་རྒྱལ་མོ་ལ་བྱེད་དུ་
ཆུག །ཡུལ་འབྲོག་ཀུན་ལ་གནོད་ཚབ་ཆེ་ཞིང་ཉ་སྦལ་ལྕོང་གསུམ་
ཡན་ཆད་ཁ་བཏགས་པའི་སྡིག་ལས་ཚབས་པོ་ཆེ་དེ་འདྲ་མ་བྱེད་་་་
སོགས་ཆར་གཅོད་པ་པོ་དང་གཅོད་དུ་འཇུག་པ་གཉིས་ཀ་ལ་ཐུགས་
མི་དགྱེས་པའི་སྤྲིང་ཡིག་བཀའ་འབུམ་ཁྲོད་ན་བཞུགས། དེ་ནས་
མཚམས་པ་བླ་བྲང་གི་ལུང་ཕུར་བྱོན་ནས་ཟླ་བ་དྲུག་ལྷག་ཙམ་དུ་
བཞུགས་སྐབས། དཔལ་སྤུངས་བླ་མ་བཀྲ་ཤིས། ཡར་འབྲོག་རྡོ་རྗེ་
ཕག་མོ། ཕུ་མ་བུ་ལྷ་དབང་བཀྲ་ཤིས་སོགས་སྡེ་དགེ་མང་པོ་འོང་
ནས་དགེ་སྒྲུབ་སྡིག་སྤང་རྒྱ་ཆེར་བྱས་པ་ལ་ཆོས་འབྲེལ་གནང་།
ཡང་ཉག་རོང་རྫོང་དཔོན་བོད་པའི་སྐུ་དྲགས་སྔ་ཕྱི་གཉིས་དཔོན་
གཡོག་མང་པོ་འོངས་ནས་ཞལ་མཇལ་བ་དང་གསུངས་ཐོས་པས་
ཡིད་དྲངས་ཏེ་ལུས་ཆས་རྡིལ་ཚད་གཉིས་གསུམ་གྱི་ཚོད་ཕུལ་ཞིང་
240


49040259.tif
སྲོག་གཅོད་དང་ཁ་སྣའི་དུད་པ་སྤང་བ་དང་། གང་རག་མི་བཏུང་
བ་སོགས་དགེ་སྒྲུབ་སྡིག་སྤོང་རྒྱ་ཆེན་བྱས་པར་ཆོས་འབྲེལ་གནང་བ་
ལ་དད་ནས་འབྲལ་མི་ཕོད་པ་ལྟ་བུར་གྱུར་ནས་སོང་། ཡང་དེ་་་་་་
སྐབས་ཞིག་ལ། སྤོ་ཀ་ནམ་སྡེ་པ་མ་ཡུམ་སྲས་སྐུ་འཁོར་སོགས་ཀྱིས་
སྐྱབས་རྟེན་བསྔོ་ཞུས་སོགས་ཀྱི་ཞུ་ཡིག །ཀོང་པོའི་ནོམ་པ་ངོ་བོ་་་་
རིན་པོ་ཆེའི་ཞལ་བསེར་མང་པོ་བཅས་འོང་། ཡང་ལྕགས་པོ་རིའི་
བླ་སྨན་གྲྭ་ཚང་སྤྱི་སྒེར་གྱིས། གིའུ་ཝཾ། ཁ་གུར་དོམ་མཁྲིས་དག་མ་
ཇོ་བོའི་ཞལ་གསེར་སོགས་སྐྱབས་རྟེན་མང་པོ་བྱུང་། ཡང་ཉིན་་་་་
གཅིག་མཚམས་སྤྲུལ་རིན་པོ་ཆེ་གདན་དྲངས་ནས་ཉིན་རིང་་་་་་
བཞུགས་པ་ལ། ཁོང་ནམ་འདས་ཐག་ཆོད་གསུང་དགོས་ཞུས། ལོ་
གསུམ་དུ་བཞུགས་གསུངས། ཁོང་འདས་སྐབས། ཉིད་ཐག་རིང་
ཐུང་གར་བཞུགས་ཀྱང་བྱོན་དགོས། ཁོང་གི་སྐུ་གདུང་ལ་ཕྱག་གིས་
མ་རེག །མཆོད་རྟེན་བཞེང་དགོས་གསུངས་མི་ཉན་སོགས་ཞལ་་་་
ཆེམས་དང་། གཞན་ཞལ་ཏ་མང་པོ་གསུངས་ཀྱང་བརྗེད་སོང་ངོ་། །
དགུང་ལོ་དོན་བརྒྱད་པ་ཤིང་བྱའི་ལོ་འགོར་སླར་སྐོ་འོར་དུ་ཕེབས་
ནས་བཞུགས། དེ་སྐབས་སྡེ་དགེ་མ་ཡུམ་ཚང་གཉེར་ཕྱག་སོགས་
མང་པོས་འཇལ་ཏེ་ཉིན་གཅིག་ལ་བདེ་སྨོན་དང་མ་ཎི་བཀའ་འབུམ་
གསུངས། དངུལ་སོགས་འབུལ་བ་རྒྱ་ཆེན་པོ་ཕུལ་ཀྱང་། ཆོས་་་་
་241


49040260.tif
བཤད་དེ་དངོས་རྫས་དར་ཁ་ཙམ་ཡང་ལེན་མ་མྱོང་གསུངས་ནས་མ་
བཞེས། འདི་ལོར་དགེ་གོང་ལ་ཞིང་སྒྲུབ་གསུངས་སྐབས། ཁྱེད་་་་
ཅག་གིས་དད་པ་དང་ལོག་ལྟ་ནོར་འདུག་སྟེ། ཆོས་ལ་མི་རྟོན་གང་
ཟག་ལ་རྟོན་པ་ནི་ལོག་ལྟ་ཡིན། དད་པ་དམ་པའི་ཆོས་ལ་ཆེ་བར་
མཛོད་ཅེས་ལས་རྒྱུ་འབྲས་ལ་ཡིད་ཆེས་བ་ཡིན། ང་རང་ལས་་་་་་
འབྲས་ལ་ཡིད་ཆེས་པས། ཀུན་མཁྱེན་འཇིགས་མེད་གླིང་པས།
གསོན་དད་པས་བྱིན་པའི་ཟང་ཟིང་གི་དངོས་པོ། །གཤིན་འགག་
ལ་ཐུག་པའི་ཉེར་སྤྱད་ཀྱི་རྣམ་གྲངས། །འདིར་ཐར་བའི་སྲོག་རྩ་་་་
བཙན་ཐབས་སུ་གཅོད་པས། །ཁབ་སྐུད་པར་བརྒྱུས་ལ་མཆོད་སྦྱིན་
ལ་ཐོངས་མཛོད། །ཞེས་གསུངས་པ་འདི་ལ་སྐྲག་ནས་དད་ཟས་་་་་
གཤིན་དཀོར་ཆེ་བ་ནས་ཆུང་བ་ཁབ་དང་སྐུད་པ་ཡན་ཆད་དཀོན་
མཆོག་གི་ཞིང་སར་གཏོང་བ་ཡིན་པས་ཁྱེད་ཅག་གིས་ང་རང་ལ་ཁ་
མིག་ཡར་ལྟོས་རེ་གྱིས་ལ་ལས་རྒྱུ་འབྲས་ལ་གཟབ་པར་གྱིས་ཞེས་་་་
གསུངས་པ་ང་རང་གིས་དབོན་རིན་པོ་ཆེ་ལ་ཞུས་པས། སྔོན་ཆད་
ང་རང་ལ་མ་ལྟ་ཞེས་པ་ལས་ང་རང་ལ་ལྟོས་ཞེས་གསུངས་མི་དར་
བས་ད་ཡུན་རིང་མི་བཞུགས་པའི་རྟགས་རེད་གསུངས། བདེ་སྨོན་
གྱི་ཆོས་འཁོར་ཐ་མ་དེ་ཡིན་ནོ། །ཡང་ལྕགས་ལའི་རྒྱལ་པོའི་མ་ཡུམ་
གྱི་དགོངས་རྫོགས་དང་སྐྱབས་རྟེན་ལ་གསེར་གྱི་ལག་གདུབ་ཕྱེད་པོ་
24་2


49040261.tif
སོགས་ཕུལ་ནས་བཀུར་སྟེ་ཆེན་པོའི་ཞུ་ཡིག་ཀྱང་ཕེབས། མདོ་རིན་
པོ་ཆེ་དྲི་མེད་གྲགས་པས་གསུང་ཤོག་ནང་ཁོང་གི་ལོ་རྒྱུས་ཞིབ་ཆ་
དང་། མཇུག་རྩོམ་ནང་། ཞབས་བརྟན་དང་སྤྲུལ་སྐུ་མྱུར་འབྱོན་
ལྟ་བུ་གཉིས་ཀ་ཡོད་པའི་ངོ་མཚར་ཅན་ཞིག་དང་། རྒྱ་གར་ཏ་ཚེ་
བཅུ། རྒྱ་ནག་གི་གོས་ཁུག་ཆ། ཕྱིའི་གླིང་ཕྲན་ནས་བྱུང་བའི་་་་་་
འཇའ་ཤེལ་ངོ་མཚར་ཅན་ཞིག་དང་། ལྕགས་སྐུག་བཅས་ཕུལ་བ་
འབྱོར། ཁོང་ཐུགས་རྗེ་མ་ཆུང་གསུངས་ཕྱག་དེར་ཙམ་མཛད། དེ་
སྐབས་མཆོག་གྱུར་གླིང་པའི་སྲས་ཆུང་བ་ཚེ་དབང་གྲགས་པ་ཕེབས་
ནས། དེ་དང་མཁན་ཀུན་དཔལ་སོགས་གྲྭ་པ་བརྒྱད་དགུ་ལ་ཐོག་
འགྲེལ་སྟེང་ནས་སྤྱོད་འཇུག་རྒྱས་པ་སྟོན་འབྲིང་པོ་ནས་མེ་ཁྱི་ཟླ་བ་
དང་པོའི་ཕྱེད་ཀྱི་བར་ཟླ་ངོ་དྲུག་ཏུ་གསུངས། དེ་ནས་གཟུགས་སྐུ་
མ་གཤེགས་བར་སྐོ་མོ་འོ་ལིར་བཞུགས། སྤྱིར་གནས་རི་རྣམས་ལ་
རྩ་དབུ་རྐྱང་རོ་གསུམ་མཚོན་པའི་བརྡའ་རྟགས་སོགས་ཚང་པ་་་་་་
བཞིན་འདིར་ཡང་དེ་ལྟར་ཚང་པས་གནས་ཞིག་ཡིན་ཞེས་གསུངས་
ཤིང་། བཀའ་དྲིན་ཅན་གྱི་མཚན་སྙན་གྱིས་ཁྱབ་ཚད་ས་ཆ་ཡུལ་་་་
རིས་ཀྱི་མིང་ཙམ་མི་ཤེས་པ་ཕལ་ཆེར་ལའང་སྐོ་མོ་འོར་གྱི་མིང་གིས་
ཁྱབ་ཅིང་། རྗེ་འདི་ཉིད་དང་པོ་འཁྲུངས་པའི་གནས་དང་། བར་
དུ་སྐུ་ཚེའི་སྨད་ཕལ་ཆེར་ཡབ་ཚང་དང་ཉེ་ཕྱིར་སྐོ་འོར་དེར་་་་་་
243


49040262.tif
བཞུགས་པ་དང་། མཐར་དགོངས་པ་ཆོས་ཀྱི་དབྱིངས་སུ་བཞུགས་
པའི་གནས་ཀྱང་དེ་ཡིན་པས། དད་གུས་ཅན་གྱི་ཤེས་ལྡན་ཕལ་་་་་
གྱིས་གནས་འདི་བསམ་ཡས་མཆིམ་ཕུ་དང་། གངས་རི་ཐོད་དཀར་
སོགས་དང་མཉམ་མོ་ཞེས་གནས་འབྲེལ་དང་། གནས་མཇལ་བྱེད་
པ་མང་དུ་ཡོད་དེ། སྐུ་མ་གཤེགས་པའི་སྔ་སོར་ཞིག་ལ་གསོལ་སྨན་
དྲངས་པ་པོ་གླིང་བླའི་དཔོན་པོ་ལྷ་རྗེ་འཇམ་དཔལ་ཟེར་བ་དེས་་་་
ལན་གཅིག་ཁོང་གིས་ཨ་བུ་ཚང་གི་སྔ་ཕྱིའི་གསུངས་སྤྲོས་གང་ལ་་་་
བསམས་ཀྱང་། ངེད་རང་ཚོའི་ཚེ་ཕྱི་མའི་དོན་དུ་སྨོན་ལམ་་་་་་
འདེབས་ས་དེ། ནུབ་ཕྱོགས་བདེ་བ་ཅན་ཁོ་ན་ལ་མཐིལ་བཏད་ན་
དགའ་འམ་ཞུས་པས་ཅུང་ཟད་བཞུགས་ནས། འོ། ཁྱོད་ནུབ། ང་
ཤར་རེད་ཅེས་གསུངས་ཤིང་། ཡང་། ནང་སྔ་མོ་ཞིག་ལ་ངེད་ཚོའི་
གཞན་ལ་བདེ་སྨོན་བཤད་ཀྱང་། དག་པའི་ཞིང་ཁམས་ཡོན་ཏན་
མཐའ་ཡས་པ་དང་། སྨོན་ལམ་བཏབ་ན་སྐྱེ་སླ་བ་གཉིས་འཛོམ་པ་
ཞིག་ལ་ཤར་ཕྱོགས་མངོན་པར་དགའ་བ་འགྲན་ཟླ་མེད། དེའི་འོག་
ན་བདེ་བ་ཅན་ཁྱད་པར་འཕགས་ཞེས་གསུངས་ལ། ང་རང་གིས་
ཀྱང་དེར་སྨོན་ལམ་མང་པོ་འདེབས་མདོག་བྱས་ཀྱང་། ཁྱེད་ཅག་
ནི་ཨེ་སྐྱེ་མི་ཤེས། ང་རང་ནི་མི་སྐྱེ་ངོ་མ་རེད། མདང་སུམ་ཚོར་་་་་
ནགས་དང་ཁང་པ་སོགས་རྨིས་པ་དང་སྐོ་འོར་དུ་སྔར་དུས་བཞིན་
244


49040263.tif
བསྡད་ཡོད་པའི་ཉིང་འཁྲུལ་ཁོ་ནས་མཚན་ཐོག་ཐག་ཡོལ་བ་བྱུང་
བས་ད་དུང་ཡང་དེར་གཅིག་ཡོང་དགོས་པ་ཡིན་ཞེས་གསུངས།
ཡང་ཉིན་གཅིག་རིག་འཛིན་འཇིགས་མེད་གླིང་པས་ཁོང་གཤེགས་
དུས་ཁྱེད་པདྨ་འོད་ལ་གཤེགས་རན་ནོ། །ཞེས་བརྗོད་ཅིག་གསུངས་
པས་དེ་ཚོ་ལ་དེ་འདྲ་ཞུ་དགོས་ན་གཞན་ལ་སྨོས་ཅི་དགོས་གསུངས།
ཞལ་ཉམས་ལ་དེ་སེམས་ལ་འཛིན་དགོས་བསམས་ཀྱང་རྗེས་སོར་ཞུ་
བའི་སྤོབས་པ་མ་བྱུང་། ཡང་རེས་འགའ་ལུང་གི་ཡོན་ཏན་ཡོད་་་་
པར་གསུངས་ཏེ་མཁས་པར་ཞལ་གྱིས་བཞེས། རྟོགས་པའི་ཡོན་་་་
ཏན་མེད་པར་གསུངས་ནས་འདུལ་བ་ལས་གསུངས་པའི་དེ་བཞིན་
གཤེགས་པའི་མཆོད་རྟེན་རྣམ་པ་ཐམས་ཅད་རྫོགས་པ་མི་དབང་
ཞེས་གསུངས། །བནྡེ་རེའི་སྐྱེ་བ་བླང་ན་ཅི་དོན་ཞེས་སྐྱེ་བའམ་སྤྲུལ་
སྐུ་ཡོད་པར་གསུངས། ཞི་བ་ལྷས། ས་རབ་དགའ་བ་ཐོབ་བར་དུ།
རྟག་ཏུ་ཚེ་རབས་དྲན་པ་དང་། སོགས་གཅོམ་པ་སྐྱུང་ནས་སོ་སྐྱེ་
ཡིན་པར་གསུངས་པ་ལྟར། རྗེ་འདིས་ཀྱང་དེ་ལྟར་གསུངས་སོ། །
སྐུ་ན་ཤིན་ཏུ་ཕྲ་བ་ནས་སྐུ་མ་གཤེགས་ཀྱི་བར་དུ་བསྟན་འགྲོར་སྨན་
པའི་བཤད་སྒྲུབ་ཀྱི་མཛད་བཟང་བསམ་གྱིས་མི་ཁྱབ་པ་དང་།
ཀུན་སྤང་བྱ་བྲལ་གྱི་མཛད་པ་འགྲན་ཟླ་དང་བྲལ་བས་མིང་དོན་་་་
མཐུན་པ་འདི་ལྟར་གཤེགས་ཁར་མནབས་རྩག་རྙིང་པ་གཉིས།
245


49040264.tif
ཆོས་གོས་ལྷུང་བཟེད། མནབས་གཟན་སེར་པོ། ཤམ་ཐབ་སྣམ་་་་
ནག །ཞག་བཅའ་བཅུའི་གསོལ་ཆས་ཕྲན་བུ་དང་། རྡོ་རྐོ་ལ་་་་་་
གནང་སྦྱིན་མ་གྲུབ་པ་ཊམ་བཅུ། རྒྱ་དངུལ་སྲང་གསུམ། དར་ཆ་
ཤས། བྱམས་ཆོས་ཁྲོ་སྤར་མ། དབུ་མ་རྩ་ཤེས་ཙམ་ལས། གཞན་
གུར་སྒ་ཆས། རྟ་ཟོག་སེམས་ཅན་སོགས་ཅུང་ཟད་ཀྱང་མེད་པ་་་་་
ཀུན་གྱི་མཐོང་ཐོས་སུ་གྱུར་པ་ལགས་ལ། དེ་ལྟ་བུ་རྗེས་འཇུག་་་་་་
རྣམས་ཀྱིས་མིག་ལྟོས་ཞུ་བའི་གནས་འདིར་ནི་བཀའ་དྲིན་ཅན་གྱི་
རྣམ་ཐར་གྱི་ནང་ན་ཆེ་ཤོས་ཤིག་ཡིན་ནོ། །སྔ་སོ་སེར་ཤུལ་དགོན་
དགེ་རྩེ་ལྷ་རམ་པ་ཆེན་པོས་བདག་ཉིད་ཆེན་པོ་འདིའི་མཛད་པ་་་་
ཐམས་ཅད་སངས་རྒྱས་ཀྱི་མཛད་པ་ལྟ་བུ་ལས་མེད་པས་དགུང་ལོ་
ཡང་སངས་རྒྱས་བཞིན་བརྒྱད་ཅུར་བཞུགས་འགྲོ་ཞེས་ཕྱི་མཐའ་་་་
གཟིགས་པའི་གསུང་གནང་བ་བཞིན་དགུང་ལོ་བརྒྱད་ཅུ་པ་རབ་
ཚེས་ཐམས་ཅད་འདུལ་ཞེས་པ་མེ་མོ་ཕག་གི་ལོའི་ས་རྒུ་ཟླ་བའི་ཚེས་
བཅུ་གསུམ་ནས་སྐུ་ཁམས་ཅུང་ཟད་རྙོག་ཚུལ་བསྟན་པ་ལ་སྔ་སོར་
དང་མི་འདྲ་བར་ཅི་ཞུས་ཀྱང་ཁྱེད་ཅག་ཤེས་གསུང་བས་ཡབ་ཚང་
ལ་ཆ་བྱས་ནས་གླིང་བླའི་ལྷ་རྗེ་འཇམ་དཔལ་དྲངས། ཞབས་བརྟན་
ཞིག་ཀྱང་ཕུལ། ངེད་རང་རྣམས་ཀྱིས་གནས་བརྟན་ཕྱག་མཆོད་་་་
ཞིག་བཏོན། ད་ནང་གནས་བརྟན་ཕྱག་མཆོད་འདོན་དགོས་ཟེར་
246


49040265.tif
མི་སུ་རེད་གསུངས། ངེད་རང་རྣམས་ཀྱིས་རང་གར་བཏོན་པ་ཡིན་
ཞུས། དེ་དུས་ང་རང་གཉིད་མེད་སྣང་ཤར་ཡང་སང་རྒྱུ་ཞིག་འདུག།
ཁྱེད་ཅས་གིས། འཕགས་པའི་གནས་བརྟན་ཡན་ལག་འབྱུང་།
ཞེས་པའི་ཚིགས་མཚམས་ལ་བབ། ང་རང་གི་རྣ་ལམ་ནས་ཁྱོད་ཀྱི་
འགྲོ་དོན་ཤར་ཕྱོགས་ན་ཡོད་ཅེས་གྲགས་ཤིང་། དེ་མིན་འགའ་་་་་
ཞིག་ཀྱང་གྲགས་གསུངས། ཅི་ཡིན་ན་ཞུས། ཇི་ག་ཡིན་ནི་གསུངས།
དེ་ལ་སོགས་པ་མ་འོངས་ལུང་བསྟན་སོགས་གཟིགས་སྣང་གི་འཆར་
སྒོ་མཐའ་ཡས་པའི་གསུང་གིས་དབྱིབས་དོད་ཀྱང་སྔར་དུས་དེ་འདྲ་
ཞུ་བ་ལ་མི་མཉེས་པའི་དབང་གིས་ཞུ་མ་སྤོབས། བཅུ་བདུན་ཉིན་
གསོལ་ཚིགས་མཛད། བཤགས་རྒྱུད་གསུངས་ཏེ་རྐྱང་ཕྱག་ཆ་ཤས་
ཕུལ། རྩ་རླུང་གི་ཡན་ལག་ལྔ་སྦྱངས་དང་། སྙིང་གི་རྩ་མདུད་གྲོལ་
བའི་འཁྲུལ་འཁོར་ཞིག་མཛད། ཚེས་བཅོ་བརྒྱད་ཉིན། སྔ་མོ་་་་་་
ཞོགས་ཇ་གསོལ། དེའི་ཉི་དྲོས་ཀྱི་ཆ་ལ་བཟིམས་མལ་ནས་བཞེངས།
སྐུ་གཅེར་བུར་མཛད་དེ་ཞབས་སྐྱིལ་ཀྲུང་། ཕྱག་གཉིས་པུས་མོར་
བརྒབ། ང་རང་གིས་ན་བཟའ་གསོལ་ནས་ཅི་ཡང་མི་གསུངས་པར་
བཞུགས། ཀུན་རྒྱམ་དང་། ལྷ་རྗེ། ངེད་རང་གསུམ་དེ་གར་བསྡད།
རེ་ཞིག་ནས། སྤྱན་གཉིས་ལྟ་སྟངས་དང་། ཕྱག་གཉིས་སེ་གོལ་་་་་
ཞིག་མཛད་དེ་ན་བཟའ་ནང་མཉམ་བཞག་མཛད་ནས། ཀ་དག་
་247


49040266.tif
གདོད་མའི་གཞི་དབྱིངས་ནང་གསལ་ཆེན་པོར་རེ་ཞིག་བཞུགས་སོ་
ཞེས་ཨ་མཆོད་གསུངས། དེ་ཉིན་ཡབ་ཚང་ནས་དགེ་དཔོན་རིན་པོ་
ཆེ་ཕེབས་པར་ཞུས་པ་བཞིན་རྔ་དགོན་ནས་ཕེབས་སྐབས། གཞན་
རྣམས་ལ་རེ་ཞིག་མ་འོང་གསུང་། ང་རང་དཔལ་ཤུ་བླ་མ་ཚེས་ལི་
གཉིས་ལ་ཁྱེད་གཉིས་ཀྱིས་ཁོང་གི་བཅའ་ལག་ཁྱེར་ནས་ཤོག་་་་་་
གསུངས་པ་བཞིན་སོང་ནས་ཐབ་བཟུང་བ་དང་། མཁན་ཡོན་ཏན་
རྒྱ་མཚོ་ཡང་བྱོན། མཚམས་སྤྲུལ་རིན་པོ་ཆེ་དྲངས་མི་གཉིས་མངག་
པ་ན་སྔར་ཞུས་བཞིན་མཁྱེན་ནས་ཨ་སེའི་ནང་ནས་ཡར་ཕེབས་པ་
དང་འཕྲད་ནས་ཉེར་ཐམ་ཉིན་ཕེབས་ཏེ་ཐུགས་དམ་དཀྲོགས།
དཔོན་རིན་པོ་ཆེའི་བཀའ་བཞིན་ངེད་ཅས་རྣམས་ཀྱིས་གདུང་ཆས་
ཕུལ་ཏེ་མར་མེ་སོགས་མཆོད་ཚོགས་དང་བཅས་ཏེ་བཤམས་ཤིང་
མཇལ་དུ་གནང་། དེ་ནས་མཚམས་སྤྲུལ་རིན་པོ་ཆེ་དང་། གླིང་བླ་
དཔོན་གཡོག །དཔོན་རིན་པོ་རྣམས་ཀྱི་གཙོའི་བླ་གྲྭ་མང་པོ་ངེད་
རང་གཉིས་བཅས་ཀྱི་ཉེར་ལྔའི་བར་ན་རག་དོང་སྤྲུགས་ཀྱིས་གདུང་
མཆོག་ཕུལ། དེའི་རིང་ལ་ཐག་ཉེ་སྐོར་གྱི་དགེ་གསར་རྙིང་གི་་་་་་
དགོན་སྡེ་རྣམས་ཀྱི་མཁན་སྤྲུལ་བླ་གྲྭ་མང་དུ་བྱོན་ཏེ་བླ་མ་མཆོད་པ་
སོགས་གསུང་ནས་མཆོད་པ་རྒྱ་ཆེར་ཕུལ་ཞིང་བསྟན་འགྲོ་ལ་སྨན་
པའི་བཤད་སྒྲུབ་ཀྱི་མཛད་བཟང་ཐུགས་དམ་དང་ལེན་གྱི་ཞལ་་་་་་
248


49040267.tif
བཞེས་རྒྱ་ཆེར་མཛད་པ་དང་། གཞན་དད་ལྡན་གྱི་སྐྱེ་བོ་སྟོང་ཕྲག་
གཉིས་ཙམ་འོང་བ་ལ་ན་བཟའ་ཕྲན་བུ་རེ་དད་རྟེན་དུ་བྱིན་ཅིང་
དགེ་སྒྲུབ་སྡིག་སྤང་སོགས་ཁས་ལེན་དམ་བཅའ་རྒྱ་ཆེ་བ་བྱུང་།
དེར་གནས་རིང་ལ་ཆགས་སྡང་མེད་པར། སྐྱོ་ཤེས་དང་། ངེས་་་་་
འབྱུང་གིས་ཉིན་མཚན་དགེ་བས་དུས་འདའ་བར་བྱུང་ངོ་། །ཉེར་
ལྔའི་ཉིན་སྐུ་གདུང་རིན་པོ་ཆེ་ཞུགས་འབུལ་བགྱིས་ཏེ་གདུང་ཁང་གི་
སྒོ་བསྡམ་ཏེ་བསྲུང་མི་བཞག །དེ་ཚེ་ནམ་མཁའ་དེངས་ཤིང་འཇའ་
འོད་ཀྱིས་ཁེངས་པ་སོགས་རྟགས་མཚན་བཟང་པོ་ཀུན་གྱིས་མཐོང་
བར་གྱུར་ཏོ། །རྗེ་བླ་མའི་ཐུགས་བསྐྱེད་ཀྱིས་ཆར་ཆེ་ཞིང་དབྱར་་་་
དཀྱིལ་ལྟར་ཇི་ཤིང་མེ་ཏོག་སོགས་བཀྲ་ཞིང་། རྫ་ཆུ་ཡང་ཞིན་ཏུ་
རྒྱས་པ་ལ། རྒན་བྱིས་བུད་མེད་སོགས་ཀྱིས་ཚམ་ཚོམ་མེད་པར་་་་་
བརྒལ་ཀྱང་ཆུའི་འཇིགས་པ་མ་བྱུང་བ་ནི་ཁོང་གི་ཐུགས་རྗེ་རེད་་་་
ཅེས་ཀུན་གྱིས་གླེང་བ་བཞིན་ངེས་པ་ཡིན། ཕྱིས་སུ་ཐན་པ་ཆེན་པོ་
ཇི་ལྟར་བྱུང་ཡང་དུས་མཆོད་དུས་ཆར་མི་འབབ་པ་མི་སྲིད་པ་ཡང་
ཐུགས་བསྐྱེད་ལས་སོ། །རྫ་སྨད་དུ་སྤྲུལ་སྐུ་མི་ར་ཚང་དགེ་བསྐུལ་དུ་
བྱོན་པས་གསན་ནས་ཕེབས་ཏེ་ཐུགས་ཡུས་ཀྱིས་བཤུམས་ཤིང་་་་་་
གཟིམས་ཚང་ནང་ནས་དར་ཅིག་བརྒྱལ། དེ་སངས་པ་དང་། ཨ་
ཙེ་ངས། ཁྱེད་འདིར་བཞུགས་མེད་བསམ་གསུངས། དེ་ཕྱིན་་་་་་
249


49040268.tif
ཐུགས་སྡུག་མེད་པར་བཞུགས་པ་ལ་དབོན་རིན་པོ་ཆེས་ཞལ་་་་་་
གཟིགས་ནས་ཐུགས་རྒྱུད་ཀྱི་རྟོགས་པ་འཕོས་པ་རེད་གསུངས།
ཉེར་བརྒྱད་ཉིན་གདུང་རུས་བསྡུས་ཤིང་གཟིམས་ཚང་སོགས་ལྷག་
མ་མེད་པར་ཡབ་ཚང་དུ་གདན་དྲངས་ནས། དབོན་རིན་པོ་ཆེ་་་་་
དང་། སྤྲུལ་སྐུ་མི་ར་ཚང་། མཁན་ཡོན་ཏན་རྒྱ་མཚོ། སྐུ་ཚ་བསམ་་
ལི། ངེད་རྣམས་ཀྱིས་ཆོ་ག་བཞིན་དུ་གདུང་ཚ་མང་དུ་བཏབ་པ་་་་
གསེར་གྱིས་བྱུག་སྟེ་བསྒྲུབས་པར་བྱས། དགོངས་རྫོགས་སུ་སྔ་ཕྱིར་
བླ་ཆེན་མང་དུ་དྲངས་པ་དང་། བླ་གྲྭ་བརྒྱ་ཕྲག་ལྷག་ཙམ་གྱིས་་་་་་
ཚོགས་ཆེན་སོགས་གཤེགས་རྗེས་ཀྱི་བྱ་བ་རྣམས་མཐར་རྒྱས་དང་།
གདུང་རྟེན་ཀྱང་དེའི་སྟོན་སོར་དབོན་སྤྲུལ་རྣམས་གཉིས་ཀྱིས།
དཔལ་དགེའི་རྡོ་འབུམ་རྩར་ཕྱོགས་རེར་འདོམས་ལྔ་རེ་ཡོད་པའི་
ཁང་བུ་བརྩེགས་པའི་མཆོད་རྟེན་ཚད་ལྡན་གདུང་ཚྭ་གཙོ་བོར་གྱུར་
པའི་ཟུང་འཇུག་བྱིན་ལྡན་དགོས་རིགས་མ་ཚང་བ་མེད་པ་ཆོ་ག་་་་
རྣམ་པར་དག་པས་གཟུངས་སྒྲུབ་དང་གཟུངས་འབུམ་ཕྱག་ལེན་མ་
འཁྲུལ་བས་གཏམས་ཤིང་རབ་ཏུ་གནས་པ་བཅས་འབྲེལ་ཚད་དོན་
ལྡན་གྱི་གདུང་རྟེན་སྦྱོར་དངོས་རྗེས་གསུམ་འཁྲུལ་བ་མེད་པས་འདི་
བཞིན་ལེགས་པར་གྲུབ། མདོ་སྡེ་སྐལ་པ་བཟང་པོ་ལས། སྐུ་གདུང་
ནི་རྒྱས་པར་འགྱུར་རོ། །ཞེས་གསུངས་པ་ལྟར། མུ་རའི་མ་ཎིའི་རྡོ་
250


49040269.tif
མཁར་རྩར་ཡང་། ཚད་དང་བཀོད་པ་སོགས་སྔ་མ་དང་མཚུངས་
པའི་གདུང་རྟེན་མུ་ར་རིན་པོ་ཆེས་བཞེངས་པ་དང་། ཕྱིས་སུ་ཁོ་བོ་
ལ་ཞབས་མཐེབ་ཀྱི་སེན་མོ་མཐེབ་མགོ་ཙམ་ཡོད་པ་ཆབ་མདོའི་ཡབ་
ཚང་བློ་བཟང་བདེ་ཆེན་གྱིས་ཁང་བརྩེགས་མཆོད་རྟེན་ཕྱོགས་རེར་
འདོམས་དགུ་རེ་ཡོད་པ་གཟུངས་འཇུག་ཚད་ལྡན་དང་། སཙྪ་་་་་་
འབུམ་གཉིས་ལྷག་པས་གཏམ་པ་ཆབ་མདོའི་དགོན་ཉེར་ཕྱོགས་་་་
བཞེངས་རྒྱུ་དང་། ནས་ཁལ་ཞེ་ཐམ་འགྲོ་བའི་ཞིང་ས་ཚེ་ཐར་བྱས་
ཏེ་ས་རྒོད་དུ་བཞག་པའི་ཁས་ལེན་བྱས་པ་ལ་བྱིན་པ་སོགས་གདུང་
རྟེན་ཆེ་ཆུང་ལྔ་བརྒྱ་ཙམ་ཕྱོགས་དང་ཕྱོགས་སུ་རྒྱས་པར་གྱུར་ཏོ། །
ཟངས་གསེར་ལས་གྲུབ་པའི་གདུང་རྟེན་ཀྱང་ཆ་ཤས་བྱུང་ངོ་། །
བདག་ཉིད་ཆེན་པོ་འདིའི་ཐེག་མཆོག་ཆོས་ཀྱི་དགའ་སྟོན་མྱོང་བའི་
སློབ་ཚོགས་བགྲང་ལས་འདས་པ་བྱུང་བའི་ནང་ནས་ཞལ་སློབ་གཙོ་
བོ། རྫོགས་སྤྲུལ་བཞི་པ་མི་འགྱུར་ནམ་མཁའི་དོ་རྗེ་དང་། ལྔ་པ་
ཐུབ་བསྟན་ཆོས་ཀྱི་རྡོ་རྗེ། མཚམས་སྤྲུལ་ཀུན་བཟང་བདེ་ཆེན་རྡོ་རྗེ།
དགེ་མང་སྐྱབས་མགོན་ཡང་སྲིད་གཞན་ཕན་ཆོས་ཀྱི་སྣང་བ། སེར་
ཤུལ་ལྷ་རམ་པ་དགེ་བཤེས་ཐུབ་བསྟན། ཨ་མྱེའི་གསེར་ཁྲི་རིན་པོ་
ཆེ། ལྷ་རམ་པ་དགེ་ལེགས་དར་རྒྱས། ཇོའི་ཁྲི་ཆེན་བློ་བཟང་རྣམ་
རྒྱལ། ཡོན་པོའི་བླ་མ་བློ་བཟང་འགྱུར་མེད། གླིང་སྤྲུལ་ཐུབ་བསྟན་
251


49040270.tif
རྒྱལ་མཚན། རྒྱལ་རོང་ནམ་སྤྲུལ་ཀུན་བཟང་ཐེག་མཆོག་རྡོ་རྗེ།
མཁན་པདྨ་རྡོ་རྗེ། རྡོ་གྲུབ་ཡང་སྲིད་འཇིགས་མེད་ཕུན་ཚོགས་་་་་་
འབྱུང་གནས་དང་དྲི་མེད་གྲགས་པ་རྣམ་གཉིས། སྐུ་ཞབས་མཁྱེན་
བརྩེའི་སྲས་བདེ་ཆེན་རིག་པའི་རལ་གྲི། རྡོ་གྲུབ་ཡང་སྲིད་གསུམ་
པ་འཇིགས་མེད་བསྟན་པའི་ཉི་མ། ཨ་འཛོམ་འབྲུག་སྤྲུལ་འགྲོ་་་་་་
འདུལ་དཔལ་བོ་རྡོ་རྗེ། སྤྲུལ་པའི་གཏེར་སྟོན་ལས་རབ་གླིང་པ།
མ ཐོག་སི་ཏུ་མཆོག་སྤྲུལ་ཆོས་ཀྱི་བློ་གྲོས། དཔལ་སྤུངས་བླ་མ་བཀྲ་
ཤིས་འོད་ཟེར། འབའ་ཕུག་སྤྲུལ་སྐུ་ཆོས་དཔལ་རྒྱ་མཚོ། གནས་
གནང་དཔའ་བོ་གཙུག་ལག་ཕྲེང་བའི་ཡང་སྲིད་དང་། ཡར་འབྲོག་
རྡོ་རྗེ་ཕག་མོ། གཏེར་སྲས་ཚེ་དབང་གྲགས་པ་སོགས་བགྲང་གིས་
མི་ལང་ཡོད་ཀྱང་། ཁྱད་པར་དུ་དམ་པའི་ཆོས་འཆད་ཉན་གྱི་ཕྲིན་
ལས་ལྷག་པར་སྐྱོང་བའི་སློབ་མ་ནི། དགེ་མང་རྗེ་དཔོན་བསྟན་་་་་
འཛིན་ནོར་བུ། མུ་ར་སྤྲུལ་སྐུ་པདྨ་བདེ་ཆེན་བཟང་པོ། མཁས་་་་་
གྲུབ་ཆེན་པོ་མི་ཕམ་རྣམ་རྒྱལ། རྟོགས་ལྡན་དམ་པ་ལུང་རྟོགས་་་་་
འཕེལ་རྒྱས་བཟང་པོ། མཁན་ཡོན་ཏན་རྒྱ་མཚོ་སོགས། ཞེ་རྫོགས་
ཛི དཔལ། དཔལ་སྤུངས། སྡེ་དགེཞི་དགོན་ཆེན། རེ་སྐོང་སོགས་
ས་དགེ་བཀའ་སྙིང་གི་སྤྲུལ་པའི་སྐུ་མཆོག་ཆེན་པོ། གཞུང་ལུགས་
རབ་འབྱམས་སྨྲ་བའི་མཁས་པ། བསླབ་པ་གསུམ་ལྡན་གྱི་མཁན་པོ།
25་ཁུ


49040271.tif
རིམ་གཉིས་ཀྱི་རྣལ་འབྱོར་ལྡན་པའི་སྔགས་པ། ཚེ་བློས་བཏང་གི་
བྱ་བྲལ་རྣམས་དང་། ས་སྐྱོང་སྡེ་དགེ་དང་། གླིང་ཚང་རྒྱལ་པོའི་
གཙོས་རྒྱ་བོད་ཧོར་སོག་རྣམས་ཀྱི་རྒྱལ་བློན་ཆེ་དགུ། ཧོར་ལུ་ཀུར་
ཚང་སོགས་འབྱོར་ལྡན་བསྟན་པའི་སྦྱིན་བདག་རྣམས་ཀྱིས་མཚོན་
ཏེ་ཐུགས་བརྩེ་བས་བཟུང་བ་བགྲང་བ་ལས་འདས་ཤིང་གཞལ་དུ་མ་
མཆིས་སོ། །དེ་དག་གི་དྲིན་ལས་མཚུངས་བྲལ་རྗེ་བཙུན་མཆོག་གི་
རྣམ་དཀར་ཕྲིན་ལས་ཀྱི་འོད་སྣང་དབྱིག་འཛིན་ཡངས་པའི་རྒྱན་དུ་
ད་ལྟ་ནའང་གནས་བཞིན་པ་སྟེ། ད་དུང་ཡང་སྐལ་བཟང་སྒྲོན་མེ་
ལྔ་པའི་ཉིན་བྱེད་འཆར་ཛིའི་འོད་དམར་སྤྲོ་བ་ལ་ཕྱོགས་པའི་བར་
དུ་འཕེལ་རྒྱས་འབྱུང་བར་གྱུར་ཅིག་གུ། རྒྱལ་ཀུན་འདུས་ཞལ་་་་་་
བཀའ་དྲིན་ཅན་གྱི་དུས་དྲན་གདུང་མཆོད་ལ། ཡབ་ཚང་ནས་ལོ་
མང་རབས་བླ་མ་མཆོད་པ་ཉིན་གཅིག་གཉིས་ལ་མ་ཆགས་པ་དང་༈
དགེ་གོང་འདུས་སྡེ་ཞིབ་ཚོགས་ཀྱིས་ཀློང་སྙིང་བླ་མ་མཆོད་པ་རྒྱས་
སྤྲོས་ཉིན་གཉིས་ད་ལྟའི་བར་དུ་ཆགས་མེད་དང་། རྫ་རྒྱལ་དགོན་
དང་བ་ཐུར་དགོན་གཉིས་ནས་ཞི་ཁྲོ་ན་རག་དོང་སྤྲུགས་ཀྱི་སྒྲུབ་་་་
མཆོད། བདག་ཐུག །སྦྱིན་སྲེག་བཅས་བླ་གྲྭ་ཞིབ་ཚོགས་ཀྱིས་ཉིན་
གསུམ་རེར་མི་ཆབས་པ་དང་། དགེ་མང་དགོན་ནས་དཔོན་རིན་
པོ་ཆེས་སྒྲུབ་མཆོད་ཀྱི་ཚོགས་རྟེན་དང་ཕྱག་བཞེས་གནང་བ་བཞིན་
253


49040272.tif
བླ་གྲྭ་ཞིབ་ཚོགས་ཀྱིས་དོང་སྤྲུགས་ཀྱི་སྒྲུབ་མཆོད་བདག་འཇུག་སྦྱིན་
སྲེག་བཅས་ཉིན་བཞི་ཆགས་མེད་དང་། སེར་ཤུལ་དགོན་དུའང་
གསར་ལུགས་ཀྱི་བླ་མ་མཆོད་པ་ཉིན་ཆོག་རེ་དང་མར་མེ་སྟོང་་་་་་
མཆོད་རེ་མི་ཆགས་རྒྱུའི་སྤྱི་ཐེབས་ཡབ་ཚང་རྒྱལ་ཏོག་དང་།
དཔོན་མགོན་རབ་གཉིས་ཀྱིས་བཞག་པ་བཞིན་ཆད་པ་མེད་པར་
གནས་ཤིང་། དེ་དག་ལ་བརྟེན་ནས་དད་ལྡན་གྱི་གང་ཟག་རྣམས་
ཀྱིས་དཔལ་སྤྲུལ་རིན་པོ་ཆེའམ་བཀའ་དྲིན་ཅན་ཞེས་གསོལ་་་་་་
འདེབས་སོགས་ལ་བརྩོན་པས་བར་ཆད་ཞི་ཞིང་མཐུན་རྐྱེན་འགྲུབ་
པས་ཕྱག་མཆོད་སོགས་ལ་བརྩོན་པ་ཤིན་ཏུ་མང་པོ་ད་ལྟའི་བར་དུ་
དར་ཞིང་རྒྱས་པ་དང་། ཕྱིས་ཀྱང་སྲིད་མཐའི་བར་དུ་ཞིང་རྒྱས་་་་
པར་སྨོན་ནོ། །དེ་དག་ཐུན་མོངས་སྤྱིའི་རྣམ་ཐར་གྱི་ས་བོན་ཙམ་སྟེ་
ནང་དང་གསང་བའི་རྣམ་ཐར་ཚུར་མཐོང་གི་ཡུལ་ལས་འདས་པས་
འདིར་སྤྲོས་པ་མེད་དོ། །མདོར་ན་བདག་ཉིད་ཆེན་པོ་འདི་ཉིད་་་་
ཡོསར་རྙིང་རིས་མེད་ལ་མཁས་ཤིང་གྲུབ་པའི་རྣམ་ཐར་རྩོད་མེད་དུ་
གནས་པ་ནི་རྒྱལ་ཁམས་ཀུན་ཏུ་གྲགས་ཤིང་གྲུབ་མོད། ཡང་དག་
པའི་དོན་དུ་རྗེ་འདི་ཉིད་འཇམ་པའི་དབྱངས་དང་། སྤྱན་རས་་་་་
གཟིགས། གསང་བའི་བདག་པོ་སོགས་དང་དགོངས་སྤྱོད་དབྱེར་
མེད་པའི་ཕྱིར་ལྷའི་ཞལ་གཟིགས་དང་གྲུབ་པའི་ཆོ་འཕྲུལ་མཛད་
254


49040273.tif
ཚུལ་སོགས་བདག་ཉིད་ཆེན་པོ་འདི་ལྟ་བུ་ལ་ཡ་མཚན་དུ་ཇི་བའི་
འོས་མ་ཡིན་མོད་ཀྱང་། གདུལ་བྱ་ཐུན་མོངས་པ་དགོ་གི་ངོར་་་་་་
གནས་གང་དུ་འཁྲུངས། སྐུ་ཚེ་ཇི་ཙམ་གཞེས་པ། མཛད་པ་ཇི་་་་་
ཞིག་བསྟན་པ་རྣམས་མ་སྨྲོས་ན་བློ་ཚིམ་པར་མི་འགྱུར་བས་འདིར་
རང་གཞན་གྱི་མཐོང་ཐོས་སྒྲོ་སྐུར་དང་བྲལ་བར་བཀོད་པ་ཡིན་ནོ། །
དེ་ལྟ་བུའི་རྣམ་ཐར་མཆོག་དང་ལྡན་པའི་ཟབ་རྒྱས་ཆོས་ཀྱི་བདུད་
རྩི་མི་ཟད་རིན་པོ་ཆེའི་གཏེར་བཞིན་འཇོ་བས་སྐལ་ལྡན་སྐྱེ་བོའི་རེ་
བ་ཡོངས་སུ་སྐོང་བར་མཛད་པ་པོ་ཨོ་རྒྱན་འཇིགས་མེད་ཆོས་ཀྱི་་་་
དབང་པོ་ཉིད་ལ་བཀའ་དྲིན་རྗེས་སུ་དྲན་པའི་ཕྱག་འཚལ་བ་གསང་
བ་གསུམ་གྱི་ཡོན་ཏན་ལ་བསྔགས་པ། རྗེས་དྲན་བསྟོད་སྨོན་རྗེ་་་་་
བཙུན་བླ་མ་འཇམ་དབྱངས་མཁྱེན་བརྩེའི་དབང་པོའི་ཞལ་སྔ་ནས་
བསྩལ་བ་འདིས་མཐའ་རྟེན་པར་བྱས་པའི་རྗེ་བླ་མ་མི་ཕམ་ཆོས་་་་
རྗེས་བཀའ་འབུམ་གྱི་མཐའ་རྟེན་དུ་བཞག་པ་ནི་དོན་གྱི་རྣམ་ཐར་
ཡིན་པར་གཟིགས་པས་ཡིན་ནོ། །
འདིར་སྨྲས་པ། མཁའ་ཁྱབ་ཞིང་གི་ཕན་བདེ་ཇི་སྙེད་པའི། །
སྤྲོ་བསྡུའི་བྱེད་པོ་དཀོན་མཆོག་རྩ་གསུམ་ཉིད། །གདོད་མའི་མགོན་
དང་རྣམ་དབྱེར་མ་མཆིས་པའི། །ཁྱབ་བདག་བླ་མ་དང་པོའི་་་་་་
སངས་རྒྱས་དངོས། ༡ །གང་གི་སྒྱུ་འཕྲུལ་དྲ་བའི་རོལ་མོ་ལས། །
255


49040274.tif
གང་འདུལ་སྤྲུལ་པའི་རྣམ་ཐར་བསམ་ཡས་ཀྱང་། །གཅིག་ལ་ཀུན་
རྫོགས་ཀུན་ལ་གཅིག་འདུས་པས། །མ་འདྲེས་ཡོངས་རྫོགས་ཀུན་
བཟང་ཆོས་ཀྱི་སྐུ། ༢ །ཕྱོགས་དུས་རྒྱལ་བའི་ཡོན་ཏན་རྒྱ་མཚོའི་་་་་་
དཔྱིད། །ཀུན་མཁྱེན་བླ་མའི་གསང་གསུམ་ལས་གཞན་དུ། །མ་་་་་
དམིགས་མི་དམིགས་དམིགས་པར་མི་འགྱུར་བས། །ཆོས་ཀྱི་དབང་
པོ་རྣམ་ཐར་བསམ་མི་ཁྱབ། ༣ །དེ་ཕྱིར་གང་ཞིག་མཆོད་བསྟོད་་་་་་
བསྒྲུབས་པས་ཀྱང་། །རྒྱལ་བའི་དཀྱིལ་འཁོར་མ་ལུས་མཆོད་ཅིང་
བསྟོད། །ཚུལ་འདི་གཟིགས་པའི་ཕྲིན་ལས་མཆོག་སྦྱིན་པ། །ཀུན་
མཁྱེན་བླ་མའི་རྣམ་འཕྲུལ་ལས་གཞན་སུ། ༤ །གང་མཚན་དྲན་པ་
ཙམ་གྱིས་སྲིད་ཞིའི་སྨག །དྲུང་འབྱིན་ཡེ་ཤེས་ཉི་མ་ཆེན་པོའི་དཔལ།
མཐོང་ཐོས་དྲན་རེག་འབྲེལ་ཚད་དོན་ལྡན་པའི། །རྣམ་ཐར་མཆོག་
འདི་བླ་མའི་དྲིན་གྱིས་སྤྲོས། ༥ །རང་མཐོང་ཕྱོགས་ཞེན་དུག་གིས་མ་
བསླད་པར། །དམ་པ་དག་གིས་ཇི་ལྟར་གསུངས་པ་བཞིན། །
ཕྱོགས་མཐུན་སྡེབ་ལ་དཀྱུས་བཞིན་བཀོད་པ་ལས། །རྙེད་དང་་་་་་
གྲགས་པའི་སྙེམས་པ་མེད་སྙམ་ཡང་། ༦ །མ་རྟོག་ལོག་པར་རྟོག་་་་་
པའི་གཞན་དབང་གིས། །མ་ཚངས་མི་དགོས་འགལ་འདུ་ཅི་རིགས་
པའི། །ནོངས་པ་གང་མཆིས་རྩ་གསུམ་བླ་མར་འཆག །འདི་ཕྱིའི་
སྒྲིབ་པར་མི་འགྱུར་དག་ཚངས་སྩོལ། ༧ །དགེ་བ་འདིས་མཚོན་་་་་་
256


49040275.tif
བདག་གཞན་དུས་གསུམ་གྱི། །དགེ་ཚོགས་ཇི་སྙེད་བསྟན་འགྲོར་
སྨན་པའི་ཕྱིར། །སྲས་བཅས་རྒྱལ་བས་ཡོངས་བསྔོ་ཇི་བཞིན་དུ། །
བསྔོས་པས་མཐུན་འགྱུར་རྩ་གསུམ་བླ་མར་ཞུ། ༨ །བསྟན་འཛིན་་་་
ཞབས་བརྟན་བསྟན་པ་དར་རྒྱས་ཤིང་། །སྐྱེ་དགུ་བདེ་ཞིང་ནད་་་་
མུག་མཚོན་འཁྲུག་སོགས། །མི་མཐུན་དུས་ཀྱི་རྒུད་པ་ཇི་སྙེད་པ། །
འཇིག་རྟེན་ཁམས་སུ་གྲགས་པར་མ་གྱུར་ཅིག ༩ །ཐུབ་བསྟན་་་་་་
མཛེས་རྒྱན་ཀུན་མཁྱེན་ཡབ་སྲས་དང་། བཤད་སྒྲུབ་བསྟན་པའི་
མངའ་བདག་ཆོས་ཀྱི་དབང་། །མཚུངས་མེད་བླ་མའི་བསྟན་པ་སྲིད་
མཐའི་བར། །མཁའ་ཁྱབ་ཞིང་དུ་འཛིན་ཅིང་སྤེལ་གྱུར་ཅིག ༡ །
ཅེས་པའང་ཀུན་མཁྱེན་འཇམ་དབྱངས་མཁྱེན་བརྩེའི་ཡང་སྤྲུལ་
མཚུངས་མེད་པ་འཁོར་ལོའི་མགོན་པོ་མཚན་བརྗོད་པར་དཀའ་བ་
ཀུན་གཟིགས་ཆོས་ཀྱི་བློ་གྲོས་ཞེས་སྙན་པའི་བ་དན་སྲིད་པར་ཡོངས་
སུ་གྲགས་པ་དེ་ཉིད་ཀྱི་ཞལ་སྔ་ནས་སྔ་ཕྱི་དུ་མར་བསྟན་འགྲོ་སྤྱི་་་་་
དང་བྱེ་བྲག་ལ་སྲིད་མཐའི་བར་དུ་ཕན་བདེའི་སྐལ་བཟང་མི་ཉམས་
པར་སྤེལ་བའི་ཐུགས་བསྐྱེད་འགྲན་ཟླ་དང་བྲལ་བས། དཔལ་སྤྲུལ་
རིན་པོ་ཆེའི་རྣམ་ཐར་རྩོམ་དགོས་ཀྱི་བཀའ་ལུང་གསེར་གྱི་ཅོད་པན་
རྟེན་བཅས་སྤྱི་བོར་གནང་བ་ཡིད་ལ་བསྐྱུད་པ་མེད་ཀྱང་། རང་ན་
ཚོད་ཤིན་ཏུ་རྒས་ཤིང་བློ་མིག་མི་གསལ་བ་དང་། འཁོས་སྟབས་་་་
་257


49040276.tif
ཞན་པས་རྣམ་ཐར་ལ་ཕན་པའི་ཡིག་ཆ་མ་མཐོང་བ་དང་། གྲུབ་
ཆེན་རིན་པོ་ཆེས་མཛད་པའི་རྣམ་ཐར་དང་། ཨ་མཆོད་བསོད་་་་་
ཚེས་ཕྱིས་སུ་རང་གཞན་མཐོང་ཐོས་སོགས་ཀྱི་ཟིན་བྲིས་ཀྱང་ད་ལོ་
ལས་རང་གི་ལག་ཁར་མ་འབྱོར་པས་ཅི་བྱ་གཏོལ་མེད་ལས་གང་་་་
གསུང་ལྟོས་མེད་དུ་མ་བྱས། ད་ལོ་ལག་ཁར་འབྱོར་འཕྲལ་དམ་པ་
དེ་གཉིས་ཀྱིས་སྣོན་ཕྲི་བགྱིད་པར་བཀའ་གནང་སྩལ་བ་བཅས།
རང་བློ་ཤིན་ཏུ་རྨོངས་ཤིང་མིག་མི་གསལ་བས་སྤྱན་ཚབ་ལ་བསྟེན་
ནས་འདྲི་བའི་ཁུར་དང་དུ་བླང་བ་ལ་དགེ་མང་མཁན་དམ་པ་་་་་་
བསོད་ནམས་རྡོ་རྗེས་ཀྱང་རྗེས་བསྐུལ་དང་ལེགས་པས་དབུགས་་་་
དབྱུང་དར་དང་རིན་ཆེན་དང་པོ་སྩལ་ཞིང་། ཉེ་གནས་དམ་པ་་་་
རིས་ལྷ་ནས་ཀྱང་གང་གསུངས་བཞིན་ནན་བསྐུལ་དང་མཐུན་སྦྱོར་
བཅས། རྣམ་ཐར་དང་ཟིན་བྲིས་གཉིས་སོར་བཞག་གིས་ཕན་ཚུན་
མཐུན་པར་འཁྲུགས་སྡེབ་སོགས་རག་བསྡུས་དཀྱུས་བཀོད་དུ་རང་
ལོ་དོན་བདུན་པ་རབ་བྱུང་བཅུ་དྲུག་པའི་འབྲུ་མང་པོ་ཞེས་པ་ས་ཕོ་
སྟག་གི་ལོའི་ཨོ་རྒྱན་སངས་རྒྱས་གཉིས་པའི་ཞབས་པད་བོད་ཡུལ་
མཐིལ་དུ་བཀོད་པའི་སྨིན་དྲུག་ཟླ་བའི་དཀར་ཕྱོགས་ཀྱི་དུས་ཚེས་
དགེ་བ་དགའ་བ་དང་པོར་དགེ་གོང་དགོན་འཆི་མེད་རིག་འཛིན་
བཤད་སྒྲུབ་འཕེལ་རྒྱས་གླིང་དུ། སངས་རྒྱས་གཉིས་པ་ལྟ་བུའི་དམ་
་258


49040277.tif
པ་རྣམས་དང་ཁྱད་པར་བདག་ཉིད་ཆེན་པོ་འདིའི་ཞབས་རྡུལ་ལ་
རེག་པའི་སྐལ་བཟང་ཐོབ་ཀྱང་། རང་གཤིས་ངན་པས་ཡོན་ཏན་་་་
རྡུལ་ཙམ་མེད་པ་ཐ་མལ་ལས་ཀྱང་ཐ་མལ་བ། ཤཱཀྱའི་རྗེས་འཇུག་
གི་གཟུགས་བརྙན་རྨོང་བརྟུལ་གྱི་ན་བ་བྷུ་སུ་ཀུ་པ་ཐུབ་བསྟན་ཀུན་
བཟང་ཆོས་གྲགས་འབོད་པས་རྫོགས་པར་གྲུབ་པའི་ཡི་གེ་པ་ནི་་་་་
ཤཱཀྱའི་དགེ་ཚུལ་བློ་གསལ་ཕུར་པ་ཚེ་རིང་དང་། ཞལ་བཤུས་་་་་་
གཉིས་པ་དཀོན་མཆོག་ཆོས་འཕེལ་གྱིས་བགྱིས་པ་ཕྱོགས་དུས་ཀུན་
ཏུ་དགེ་ཞིང་བཀྲ་ཤིས་ཕུན་སུམ་ཚོགས་པས་ཀུན་བཟང་ཐུགས་ཀྱི་
བསྟན་པ་དར་ཞིང་རྒྱས་ལ་ཡུན་རིང་དུ་གནས་པའི་རྒྱུར་གྱུར་ཅིག །
ཤུ་ལྷ། མངྒ་ལཾ།། །།
259


49040278.tif
༄། །མཚུངས་དོན་མན་ངག་རྡོ་རྗེའི་ཐོལ་གླུ་སྤྲོས་
བྲལ་སྒྲ་དབྱངས་ཞེས་བྱ་བ་བཞུགས་སོ།།
ན་མོ་གུ་རུ། སྐྱེ་མེད་ཆོས་སྐུའི་ཕོ་བྲང་བློ་བྲལ་གྱི་རྒྱལ་ཁབ། །
གཉུག་མ་ཟང་ཐལ་གདོད་མའི་གཞི་ཀློང་ན་བཞུགས་པའི། །ཆོས་
ཟད་རིག་པའི་ཆོས་ཉིད་ཡེ་གྲོལ་གྱི་ཐིག་ལེ། །དྲི་མེད་འོད་ཟེར་ཆོས་
སྐུའི་བླ་མ་དེ་མཁྱེན་ནོ། །འགག་མེད་རང་མདངས་སྣང་ཆ་འོད་་་་
གསལ་གྱི་ཚོམ་བུ། །བསྐྱེད་རྫོགས་དགོངས་པ་དབྱེར་མེད་ཚད་་་་་་
ཕེབས་ཀྱི་རིབ་གདངས། །ལྷུན་གྲུབ་ཞི་ཁྲོའི་རྣམ་རོལ་སྒྱུ་འཕྲུལ་གྱི་
རོལ་གར། །ལོངས་སྐུའི་བླ་མ་མཁྱེན་བརྩེའི་འོད་ཟེར་དེ་མཁྱེན་ནོ། །
ཐུབས་རྗེ་སྤྲུལ་པའི་རྣམ་རོལ་འགྲོ་ཀུན་གྱི་ལམ་སྟོན། །གང་འདུལ་
སྒྱུ་མའི་ཆོ་འཕྲུལ་ཐར་ལམ་གྱི་ས་མཁན། །འབྲེལ་ཚད་ཐེག་གསུམ་
བདུད་ཇིའི་ལམ་བཟང་ལ་འགོད་པའི། །སྐུ་གསུམ་དབྱེར་མེད་རྩ་
བའི་བླ་མ་དེ་མཁྱེན་ནོ། །མི་རྟག་སྡུག་བསྔལ་གྲོང་ཁྱེར་འཁོར་བ་ཡི་
གནས་རིས། །ཕྱི་ནང་གང་ལ་བསམ་ཀྱང་སྐྱོ་ཤས་ཀྱི་སྣོན་མ། །སྡུག་
བསྔལ་ཟད་མཐའ་མེད་པའི་སྣང་ཚུལ་འདི་མཐོང་ནས། །སེམས་
ཡོད་བསྐལ་བཟང་ཡོད་ན་ཐར་ལམ་ལ་སྙོགས་རན། །ཡིད་འོང་མེ་
260


49040279.tif
ཏོག་སྐྱེད་ཚལ་འཇའ་ཚོན་ལས་བཀྲ་བ། །སྐལ་བཟང་ལྷ་ཡུལ་་་་་་
ལགས་སྙམ་ཡིད་སྨོན་རང་ཤོར་ཡང་། །གྲང་ངར་དགུན་ཟླའི་རྒྱལ་
མོའི་རེག་བྱ་ཡིས་བྲན་ཚེ། །མི་སྡུག་ཡི་དྭགས་སྲིན་པོའི་ཡུལ་ལྗོངས་
ལྟར་གྱུར་སོང་། །ལྷག་ཕྲན་ཡལ་ག་སྐྱོད་པའི་ལོ་འདབས་ཀྱི་ཁྲོད་
ནས། །དབྱངས་སྙན་ཁུ་ཕྱུག་བུ་མོའི་སྙན་འགྱུར་གྱི་གླུ་སྒྲ། །
གདངས་སྙན་དྲི་ཟའི་ན་ཆུང་པི་ཝང་ལ་འགྲན་ཀྱང་། །སྐྱིན་སེར་
སྟོན་ཟླའི་རྒྱལ་མོའི་བང་ཆེན་གྱིས་བསྐུལ་ནས། །མི་སྡོད་ལྷོ་མོན་་་་
ནགས་མའི་ལྗོངས་ཚལ་དུ་ཐེག་དུས། །འདུས་ཚད་བྲལ་བའི་ཆོས་
ལ་ཡིད་ཆེས་རང་སྐྱེས་བྱུང་། །དར་ཕྱུག་ལྕང་དཀར་སྡོང་པོའི་ལོ་
འདབས་ཀྱི་ཕང་ཕུང་། །ཁར་སང་ཟླ་བ་སྔ་མར་མིག་ལམ་ན་མེད་དེ།།
དེང་སང་བཀྲག་དར་འཛོམ་པའི་ངོ་མཚར་གྱི་ལྟད་མོ། །སྐད་སྙན་
བྱེ་ཆུང་ཁྱུ་ཡི་འདུན་ས་རུ་མཛེས་ཀྱང་། །སང་ཞོག་ཆུ་ཤེལ་དཀྱིལ་
འཁོར་སྨིན་དྲུག་གིས་ཉ་ཚེ། །ཕུན་ཚོགས་ལང་ཚོའི་བཀྲག་དར་་་་་
འདི་བཞིན་ཏུ་ཡོད་དམ། །ལོངས་སྤྱོད་རྟག་པ་མེད་པ་གཡར་པོ་ཡི་
རྫས་ལ། །བག་ཙམ་རང་དབང་ཡོད་དུས་ཡུན་རིང་གི་རྒྱག་ཕྱེ། །
སྦྱིན་པའི་ཐབས་ཀྱིས་མ་ལོན་སེར་སྣ་ཡིས་བཅིང་རྣམས། །འཕྲལ་
སྣང་མི་ལམ་སད་འདྲའི་དུ ཁུ་ཡིས་སླེབས་དུས། །གསོག་བསྲུང་་་་
སྡིག་པའི་ཁུར་ལས་སྤྱོད་རྒྱུ་གཞན་མི་འདུག །ཀྱེ་མ་ཕྱི་ཡུལ་འཁྲུལ་
261


49040280.tif
བ་སྡུག་བསྔལ་གྱི་སྣོད་ལ། །བདེན་ཞེན་རྟག་ཆད་ཞེན་པའི་ཉམ་་་་
ཐག་གི་འགྲོ་ཁམས། །དྲིན་ཅན་མཚུངས་མེད་བླ་མའི་ཐུགས་རྗེ་་་་་
ཡིས་གཟིགས་ནས། །ཡུལ་སྣང་དཔེ་རུ་འཆར་བར་བྱིན་གྱིས་རང་
རློབས་ཤིག །སྐྱེས་ཚད་འཆི་བའི་ལམ་དུ་འཛོལ་མེད་དུ་ཞུགས་པའི། །
གཟུར་མེད་དོགས་མོའི་འཕྲང་ན་འཆི་བདག་གི་གཤིན་རྗེས། །ཁྲོས་
པའི་སྡང་མིག་གཡོ་ཞིང་མི་སྡུག་གི་བཞིན་ངོམ། །གསོད་བྱེད་དགྲ་
སྟ་གདེང་ནས་ཞག་ནག་གིས་འདེབས་དྲུང་། །མི་སྡོད་འཕྲལ་་་་་་
འཕྲལ་རྒྱུག་པའི་གསོན་ལུས་ཀྱི་སེམས་ཅན། །སང་ཕོད་སོ་ཚེས་་་་་
གཉེར་ལས་འཆི་སྙམ་རང་མི་འདུག །འབྲུ་དཀར་སྣོད་དུ་བསགས་
པ་ས་འོག་ཏུ་གཏོར་ནས། །སང་ཕོད་སྙེ་མ་ལེགས་པའི་འབྲས་དྲུག་
ལ་རློམ་སྟེ། །བདག་པོའི་ཚེ་ཚད་བརྐོས་བཞག་རང་རེའི་ནི་མི་ཤེས།།
སྟོན་ཟླའི་འབྲུ་ཆང་འཐུང་དུས་ཡོད་ཐག་རང་ཆོད་དམ། །ཤི་སྙམ་
ཡིད་ལ་མེད་པའི་ཕོ་རྒོད་ཀྱི་བཙན་པོ། །མི་དང་རོ་ཡི་འགྱུར་འཚམ་
དབུགས་གཅིག་གི་འགྲོ་ལུགས། །ཨེ་གཟིགས་གཞོན་པ་འཆི་བའི་
ལུས་སེམས་ཀྱི་འབྲལ་ཚུལ། །སླ་ལ་འཇིབས་སྐྲག་སྐྱེ་བའི་ཉམ་ང་་་་
ཞིག་ཡོད་སྐད། །ཐོད་རྒྱན་མེ་ཏོག་འཕྱང་བའི་ན་ཆུང་གི་མཛེས་མ།།
སྐྲ་དཀར་ལང་ཚོས་ནོན་པ་ནམ་རེད་རང་ཨེ་ཤེས། །རྒ་ཤི་འཇབ་
ནས་འོང་བ་མེལ་ཚེ་ཡིས་མི་ཁེག །ཅི་བྱས་རྒ་བའི་སྡུག་བསྔལ་འཆི་
262


49040281.tif
བ་ལས་ཐུ་འོང་། །ལུས་ཞེས་གཅེས་པར་བསྐྱང་ཡང་འབྱུང་འདུས་
ཀྱི་ནད་རེད། །རྐྱེན་ངན་གློ་བུར་བྱུང་ན་ཟུག་གཟེར་གྱི་མདའ་མོས།།
ལུས་སེམས་བར་ལག་ཕྲལ་ནས་འཆི་བདག་ལ་གཏོད་གཏོང་། །རོ་
ཞེས་འཇིགས་སྣང་སྐྱེ་བ་རང་དྲུང་ན་འདུག་གོ། །ཀྱེ་མ་འཁྲུལ་སྣང་
འཁོར་བས་ཡུན་རིང་དུ་བསླུས་བསླུས། །འཁྲུལ་རྟོག་རྩ་བ་མ་ཆོད་
ཉམ་ཐག་གི་འགྲོ་ལ། །མཚུངས་མེད་དྲིན་ཆེན་བླ་མའི་ཐུགས་རྗེ་་་་
ཡིས་གཟིགས་ནས། །ཨ་འཐས་འཁྲུལ་བ་ཞིག་པར་བྱིན་གྱིས་རང་
རློབས་ཤིག །མཐོན་པོ་རང་དབང་ཡོད་ཚད་རང་འདོད་ཀྱི་ང་རོ། །
དམའ་མོ་རང་སྤྱོད་སྐྱོང་ཚད་གཞན་བསླུ་ཡི་གཡོ་སྒྱུ། །སུ་དང་གང་
ལ་བལྟས་ཀྱང་ཡིད་ཆེས་རང་མི་འདུག །སྙིང་ནས་བློ་གཏད་ཕེར་
པ་དཀོན་མཆོག་གསུམ་ཁོ་ན། །རྒྱལ་པོས་མངའ་རིས་མི་སྐྱོང་ཏིལ་
འབྲུ་བཞིན་བཅིར་ནས། །ལོངས་སྤྱོད་ཏིལ་མར་འཐུང་སྟེ་བྱམས་
སྐྱོང་དང་བྲལ་འདུག །འབངས་མིས་དཔོན་པོ་མི་ཁུར་དགྲ་ཟླ་་་་་་
བཞིན་བལྟས་ནས། །བཅོས་མའི་ཁ་གསག་འཇམ་པོས་ངོ་བསྲུང་
ཙམ་བྱེད་འདུག །བླ་མས་དམ་ཆོས་མི་གསུང་མངའ་ཐང་རྒྱ་བསྐྱེད་
ནས། །ཆེ་བཙན་རྒྱལ་པོའི་ལད་མོ་ཐུགས་ཉམས་ལ་བཞེས་འདུག །
སློབ་མས་ཆོས་དོན་མི་གཉེར་བླ་མ་ལ་བརྟེན་ནས། །འཇིག་རྟེན་ཚེ་
འདི་སྒྲུབ་བའི་གཡོ་ཐབས་ཞིག་བྱེད་འདུག །དེང་སང་སྙིགས་མའི་
263


49040282.tif
སྐྱེ་བོ་སུ་དང་གང་ཡིན་ཀྱང་། །སྤྱོད་ལམ་བརྟགས་ཤིང་བརྟགས་ན་
ཡིད་སྐྱོ་ལས་མི་འདུག །དང་པོ་ཆོས་པར་རློག་ཡང་ཚུལ་འཆོས་ཀྱི་
བསླུ་བྲིད། །འདྲིས་གཤིས་བཟང་བཟང་འདྲ་ཡང་གཡོ་སྒྱུ་ཡི་མགོ་
བསྐོར། །ཀྱེ་མ་སྙིགས་མའི་སྤྱོད་པ་རླུང་དམར་ལྟར་འཚུབ་དབུས། །
ཚེ་སྲོག་གཡོ་བའི་རང་བཞིན་མར་མེ་ལྟར་གནས་པ། །ཉམ་ཐག་་་་
ནམ་འཆི་མི་ཤེས་རྨོངས་པ་ཡི་སེམས་ཅན། །རྟག་འཛིན་འཁྲུལ་བ་
དུ་མའི་བློ་ངན་གྱི་གནས་ལས། །མཚུངས་མེད་དྲིན་ཆེན་བླ་མའི་་་་
ཐུགས་རྗེ་ཡིས་སྐྱོབས་ཐིག །མཁའ་ལ་སྤྲིན་དཀར་ཕུང་པོ་ལང་ལོང་
ཞིག་འདུས་ནས། །སིབ་སིབ་སྦྲང་ཆར་ཟིམ་བུའི་ཁ་ཆུ་ཡིས་་་་་་
འདེབས་པ། །སྐད་ཅིག་རླུང་པོ་གཡོ་བའི་གཞན་དབང་དུ་གྱུར་ནས།།
ཕྱོགས་ཕྱོགས་སྣང་བ་མིན་པའི་རང་ལམ་ལ་འཐོར་སོང་ ཡིད་་་་
མཐུན་མི་ཡུལ་ལྗོངས་ན་ལས་དབང་གིས་འདུས་ནས། །བརྩེ་གདུང་
ཉམས་དགའ་སྐྱོང་བའི་དགའ་སྟོན་ལ་རོལ་ཡང་། །བཟློག་མེད་་་་་
སྔོན་ལས་དྲག་པོའི་སུན་མ་ཡིས་སླེབས་ཚེ། དབང་མེད་ཤི་གསོན་
སྣང་བ་སོ་སོར་རུ་བྲལ་སོང་། །སྔར་ཞིག་ཡུན་རིང་འགྲོགས་པའི་ཕ་
མ་དང་གཉེན་བཤེས། །བརྩེ་གདུང་སྙིང་ལ་བཅག་པ་དུ་མ་ཞིག་་་་
ཡོད་ཀྱང་། །ད་ཙམ་གར་ཡོད་འདིར་ཡོད་ཕྱོགས་མགོ་རང་མི་ཤེས།།
སྐྱིད་སྡུག་ཅི་རང་ཡོད་སྙམ་སེམས་པ་འདི་སྐྱོའོ། །ཡིད་འོང་མཛེས་
264


49040283.tif
པའི་མལ་ན་འཁོར་གཡོག་གིས་བསྐོར་ནས། །བག་ཕེབས་ལྷོད་པོར་
གནས་ཀྱང་འཇིགས་སྐྲག་གི་དུ ཁ། །མི་འགོག་ལང་ཚོ་མ་སྨིན་་་་་་
གཞོན་ནུ་ཡི་སྣང་བས། །འཕྲང་རིང་བར་དོ་འགྲིམ་དུས་ཅི་འདྲ་་་་
ཞིག་ཡོད་གྲགས། །བརྩེ་བས་ཡུན་དུ་སྐྱོང་བའི་སྤུན་ཟླ་དང་སྡུག་པ།།
ལམ་རིང་གཤིན་རྗེས་ཡུལ་ལ་གཅིག་པུ་རུ་ཆས་དུས། །གྲོགས་དང་
ཐབས་ཤེག་ཡོད་ན་བྱེད་རྒྱུ་ཞིག་འདུག་རུང་། །ལས་དབང་ཁྲིམས་
ཁ་ཚ་བས་བྱ་ཐབས་རང་ཟད་འདུག །འཇམ་ལེགས་དར་གྱིས་་་་་་
གཡོགས་ཤིང་ནོར་བུ་ཡི་རྒྱན་སྤྲས། །ལྷ་ཡུལ་ལྷ་ལ་འགྲན་པའི་་་་་་
མཛེས་སྡུག་གི་རི་མོ། །འཆི་བདག་མཆི་རིས་གསར་པའི་རླན་་་་་་
གཤེར་གྱིས་བསྲུབ་ཚེ། །ཁཱ་དང་བྱ་རྒོད་ཁོ་ནས་ཁ་ཟས་སུ་བགྱིས་
སོང་། །ཀྱེ་ཧུད་རྟག་པ་མེད་པའི་མཛའ་བཤེས་ཀྱི་གྲོགས་ལ། །ཡུན་
རིང་འགྲོགས་རློམ་བྱེད་པའི་རྨོངས་པ་ཡི་སེམས་ཅན། །མཚུངས་
མེད་དྲིན་ཆེན་བླ་མའི་ཐུགས་རྗེ་ཡིས་བཟུང་ནས། །འབྲལ་མེད་་་་་
རང་བྱུང་རིག་པའི་གྲོགས་མཆོག་དང་སྤྲོད་ཅིག །སྔོན་བྱོན་རྒྱལ་བ་
སྟོང་གིས་ལན་བརྒྱ་རུ་བསྔགས་ཤིང་། །གྲུབ་བརྙེས་སེམས་དཔའ་
དུ་མས་ཡུན་རིང་དུ་བསྟེན་པའི། །ཕུན་ཚོགས་དབེན་པའི་གནས་
ཞེས་བྱང་ཆུབ་དང་མཐུན་པ། །ཉམས་དགའ་རྒྱལ་བ་དགྱེས་པའི་
གནས་མཆོག་ཞིག་ཡོད་སྐད། །ཕུན་ཚོགས་མེ་ཏོག་འཛིན་པའི་ལྗོན་
265


49040284.tif
ཤིང་གི་ལང་ཚོ། །རྙེད་དཀའི་དལ་འབྱོར་ལུས་ཀྱི་མཚོན་དཔེ་རུ་་་་
བྱེད་ཅིང་། །ལྷུང་ལྷུང་ཕུ་ཆུ་འབབས་པའི་སྐད་ཅིག་གིས་འགྱུར་་་་
སྒྲས། །མི་རྟག་མྱུར་མྱུར་འོང་ཞེས་བསྐུལ་འདེབས་སུ་བརྩོན་ལ། །
སྐད་སྙན་བུང་བའི་བུ་མོའི་འཕུར་ལྡིང་གི་གླུ་སྒྲ། །སྐྱོ་ཤས་གཏིང་
ནས་བསྐྱེད་པའི་གསལ་འདེབས་ལ་ཆས་པའི། །ཆོས་མཐུན་ཉམས་
དགའ་བརྒྱ་ཕྲག་དབེེན་རི་ན་ཡོད་སྐད། །འཁྲི་ཤིང་ཀྱུག་ཕྲན་ཕྲ་་་་
མོའི་མེ་ཏོག་གི་ཕང་ཕུང་། །མཐོན་པོའི་ཐང་ཤིང་རྩེ་ན་བླ་རེ་རུ་་་་
བྲེས་པས། །སེམས་བསྐྱེད་ཐབས་དང་འགྲོགས་ན་ཉམས་ཐག་གི་
འགྲོ་བས། །བྱང་ཆུབ་ས་མཐོར་བགྲོད་ཞེས་ཐེག་མཆོས་གི་ལམ་་་་་
མཚོན། །དེ་ན་འདུ་འཛི་མེད་དེ་སྡིག་པའི་གྲོགས་ལྟ་ཅི། །འདོད་
ཡོན་སྣང་བ་བྲིད་པའི་ཡུལ་གྱི་དུག་མི་གནས། །བག་ཕེབས་བསམ་
གཏན་མཆོག་དང་རང་བབ་གྱིས་མཐུན་པའི། །ངོ་མཚར་རི་ཁྲོད་
དགོན་པ་བྱང་ཆུབ་ཀྱི་ཕོ་བྲང་། །སྲས་བཅས་རྒྱལ་བ་དགྱེས་པའི་
དབེན་རི་ཡི་རྒྱལ་ཁབ། །ཡབ་མེས་དམ་པ་གོང་མའི་གདན་ས་དེ་དེ་
ལགས། །ཉམས་དགའ་དེ་རུ་སྐྱོང་བའི་བག་ཡངས་ལ་སྨོན་ཀྱང་། །
ལས་དབང་འཁོར་བའི་སྙི་འདིས་གཏོང་བ་རང་དཀའ་འདུག །ཀྱེ་
མ་ཐུགས་རྗེས་གཟིགས་ཤིག་དྲིན་ཆེན་གྱི་བླ་མ། །འདི་སྣང་ཞེན་་་་
པའི་སྒྲོགས་འདི་སྐད་ཅིག་གིས་ཕྲོལ་ལ། །འདུ་འཛི་བྲེལ་དོ་མང་་་་
266


49040285.tif
པོའི་འཆིང་ཐག་འདི་བཅད་ནས། །ཡིད་འོང་དབེན་པའི་གནས་སུ་
ཐུགས་རྗེ་ཡིས་སྐྱོལ་ཤིག །དགྲ་ཞེས་གནོད་པར་བཟུང་ཡང་འཕྲལ་
སྤྱོད་ཀྱིས་འགྱུར་བ། །དེ་ལ་ཐབས་ཀྱིས་བསྟུན་ན་མཛའ་བཤེས་ཀྱི་
དྭངས་མ། །གཉེན་ཞེས་ཕན་པར་རློམ་ཡང་སྡིག་སྡུག་གི་གྲོགས་པོ། །
དེ་ཡང་སྐད་ཅིག་མི་རྟག་དགྲ་ཟླ་རུ་འགྱུར་འགྲོ། །དགྲ་གཉེན་ངེས་
པ་མེད་པའི་སྣང་ཚུལ་ལ་བརྟགས་ན། །གང་ཡང་ཆགས་སྡང་བློ་ལ་
དགོས་པ་རང་ཅི་ཡོད། །ཐམས་ཅད་ཕ་མར་ཤེས་པའི་མཛའ་་་་་་
གཅུགས་ཀྱིས་སྐྱོང་ན། །འཁྲུལ་མེད་རྒྱལ་བ་དགྱེས་པའི་སྤྱོད་པ་དེ་
དེ་ལགས། །དགྲ་ཡང་དགེ་བའི་བཤེས་ཡིན་བཟོད་པ་ཡི་བསྐུལ་མ། །
གཉེན་ཡང་དགེ་བའི་བཤེས་ཡིན་བྱམས་པ་ཡི་བསྐུལ་མ། །ཐམས་
ཅད་དགེ་བའི་བཤེས་ཡིན་སྙིང་རྗེ་ཡི་བསྐུལ་མ། །སྣང་བ་དག་པར་
ཤར་ན་དཀྱིལ་འཁོར་གྱི་འཁོར་ལོ། །ཆགས་སྡང་ཆུ་རིས་ཡལ་ན་་་་
གཏད་མེད་ཀྱི་རྣལ་འབྱོར། །བློ་བྲལ་གཤིས་ལུགས་སྐྱོང་དང་དགྲ་
གཉེན་ནི་ཅི་ཡོད། །ཆོས་བརྒྱད་འཇའ་རིས་ལ་ཞེན་འཁྲུལ་སྣང་གི་
བྱིས་པ། །འདིར་སྣང་སེར་བའི་རིལ་བུ་ནོར་བུ་རུ་རློམ་ཡང་། །མི་
རྟག་སྤྲིན་བྲལ་ཉི་མའི་འོད་སྣང་གིས་བྲན་ཚེ། །འཁྲུལ་སྣང་སྙིང་པོ་
མེད་པའི་རང་མཚང་དེ་ངོམས་འོང་། །གཏད་མེད་ཆོས་སྐུའི་རིག་
པ་ཟང་ཐལ་དུ་དག་ན། །ཞེན་མེད་རྣལ་འབྱོར་སྤྱོད་པའི་སྐལ་་་་་་
་267


49040286.tif
བཟང་གི་བློ་ངོར། །འཁོར་འདས་བཟང་ངན་འབྱེད་པའི་སྤུ་རིས་
ཀྱང་མི་དམིགས། །ཆོས་ཟད་དགོངས་པའི་ཀློང་ན་གྲུབ་ཐོབ་ཀུན་
བདེ་སྐད། །དབྱིངས་ནས་ཐུགས་རྗེའི་གཟིགས་ཤིག་བརྒྱུད་གསུམ་
གྱི་བླ་མ། །ཟག་མེད་ཆོས་སྐུའི་ཀློང་ནས་ཡེ་ཤེས་ཀྱི་གཟིགས་པས། །
ཆོས་ཟད་དགོངས་པ་སྟོན་ཤོག་ཆོས་སྐུ་ཡི་བླ་མ། །འགགས་མེད་་་་
ལོངས་སྐུའི་ཀློང་ནས་རྣམ་འཕྲུལ་གྱི་བཀོད་པ། །འཁྲུལ་མེད་ལམ་
བཟང་སྟོན་ཤོག་ལོངས་སྐུ་ཡི་བླ་མ། །ཐུགས་རྗེ་སྤྲུལ་པའི་ཀློང་ནས་
གང་འདུལ་གྱི་མཛད་པས། །འཁོར་བ་དོང་ནས་སྤྲུགས་ཤིག་དྲིན་
ཆེན་གྱི་བླ་མ། །ཚེ་འདིར་ཆོས་བརྒྱད་འདིར་སྣང་ཞེན་པ་ལས་གྲོལ་
ཞིང་། །རྩེ་གཅིག་དབེན་པའི་གནས་སུ་སྒྲུབ་པ་ལ་གཞོལ་བས། །
བསྐྱེད་རྫོགས་ཟབ་ལམ་རྟོགས་པའི་དྲོད་ཚད་དང་ཕྲད་ནས། །གོང་
མའི་རྗེས་ཤུལ་སྙོགས་པར་བྱིན་གྱིས་རང་རློབས་ཤིག །མི་རྟག་སྒྱུ་
མའི་ལུས་ཀྱི་གཡར་པོ་འདི་འདོར་ཚེ། །སྐྱེ་འཆིའི་སྣང་བ་སྒྱུ་མའི་
སྣང་ཚུལ་དུ་ཤེས་ནས། །འཆི་མེད་ཆོས་སྐུའི་འོད་གསལ་མ་བུ་རུ་
འཕྲོད་པའི། །འཁྲུལ་མེད་དགོངས་པ་སྟོན་ཤོག་དྲིན་ཆེན་གྱི་བླ་མ། །
སྣང་གསུམ་རང་བཞིན་རྟོག་པའི་གཡོ་འཁྲུལ་གྱིས་བསླང་ནས། །
ཡིད་ལུས་བར་དོའི་སྣང་བ་དབང་མེད་དུ་ཤར་ན། །མཁའ་སྤྱོད་་་་
མཁའ་འགྲོ་སྟོང་གི་འཁོར་ཚོགས་ཀྱིས་བསྐོར་ནས། །མཚུངས་མེད་
་268


49040287.tif
དྲིན་ཆེན་བླ་མ་བསུ་མ་ལ་ཕེབ་ཤོག །འཕྱང་འཕྲུལ་དྲིལ་གཡེར་་་་་
ཁྲོལ་ཁྲོལ་མིག་ཡངས་ཀྱི་གླུ་གར། །འཇའ་འོད་དར་ལམ་ཁྱུག་ཁྱུག་
ཡེ་ཤེས་ཀྱི་རང་གདངས། །ལྔ་ཚོམ་རང་བཞིན་སྤྲུལ་པའི་ཞིང་་་་་་
ཁམས་ཀྱི་གྲོང་དུ། །འདྲེན་པའི་དེད་དཔོན་མཛོད་ཅིག་དྲིན་ཆེན་
གྱི་བླ་མ། །ཇི་སྲིད་མཁའ་མཉམ་འཁོར་བ་མ་སྟོང་གི་བར་དུ། །སྐྱེ་
བ་སྐྱེད་མོའི་ཚལ་འགྲོ་སྒྱུ་འཕྲུལ་གྱི་བཀོད་པ། །མཚུངས་མེད་དྲིན་
ཆེན་བླ་མའི་ཞབས་འབྲིང་དུ་ཆས་ནས། །མ་རྒན་འགྲོ་དྲུག་སྡུག་་་་
བསྔལ་རྒྱ་མཚོ་ལས་སྒྲོལ་བའི། །རྒྱལ་བའི་ཕྲིན་ལས་སྒྲུབ་ལ་ཡིད་་་་
སྨོན་དུ་བགྱིད་དོ། །རྣམ་དག་སྨོན་པའི་གནས་ཀུན་གེགས་མེད་དུ་
འགྲུབ་པའི། །མཐུན་འགྱུར་སྲས་བཅས་རྒྱལ་བའི་བདེན་གསུངས་
ཀྱིས་སྒྲོགས་ཤིག །དགོངས་རིག་རྣ་བར་བརྒྱུད་པའི་བརྒྱུད་གསུམ་
གྱི་བླ་མས། །བརྩེ་ཆེན་ཐུགས་རྗེའི་སྒོ་ནས་བྱིན་གྱིས་རང་རློབས་་་་
ཤིག །དགེའོ། །དགེའོ། །དགེའོ།།
ཤིང་མཆོག་དམ་པ་ཅེ་གྲོ་རྙ་ཡི་དྲུང་དུ། །སྡེ་དང་བཅས་པའི་
བདུད་སྡེ་ཇི་སྙེད་མ་ལུས། །རང་ཉིད་གཅིག་པུའི་བྱམས་པའི་་་་་་
སྟོབས་ཀྱིས་བཏུལ་ནས། །མངོན་སངས་རྒྱས་པའི་སྟོན་པ་མཆོག་དེ་
མཁྱེན་ནོ། །མགོན་པོ་ཁྱེད་ཀྱིས་འཁོར་ལོས་བསྒྱུར་བའི་རྒྱལ་སྲིད། །
དུག་དང་འདྲེས་པའི་ཟས་བཞིན་ཡོངས་སུ་སྤང་སྟེ། །རང་ཉིད་་་་་
269


49040288.tif
གཅིག་པུ་དབེན་པའི་ནགས་སུ་གཤེགས་ནས། །རྩེ་གཅིག་བསམ་
གཏན་སྒྲུབ་པར་མཛད་ཅེས་ཐོས་སོ། །དེ་ཡི་ཕྱིར་ན་དབེན་པའི་རི་
ངོགས་ཉམས་དགའ། །མགོན་པོ་མཆོག་དེའི་རྗེས་འཇུག་བུ་ལ་་་་་་
གནང་བའི། །ཕ་ཁྱིམ་ལགས་ཕྱིར་སྐྱོབས་པ་མཆོག་དེའི་བཀའ་་་་་་
བཞིན། །དབེན་པ་བསྟེན་པ་སྐྱིད་པའི་ཡང་ཚེ་ལོས་ཡིན། །ནགས་
དང་དགོན་པ་བས་མཐའི་གནས་མལ་ལ་སོགས། །རྒྱལ་སྲས་རྣམས་
ཀྱི་ཕྱི་ཡི་དབེན་པ་ལགས་ཏེ། །རང་འདོད་ཡིད་བྱེད་ཞུམ་པའི་བློ་
ཆུང་སྤང་བ། །སེམས་དཔའ་རྣམས་ཀྱི་ནང་གི་དབེན་པ་དེ་ལགས། །
དེ་ཕྱིར་ཕྱི་ཡི་དབེན་པ་དག་ལ་བསྟེན་ཏེ། །ནང་གི་ཉོན་མོངས་ཞི་
ལྷག་སྟོབས་ཀྱིས་འདུལ་ཞིང་། །ཀུན་བཟང་སྤྱོད་མཆོག་སྨོན་པའི་
ཡུལ་དུ་བཟུང་བའི། །སྐལ་བཟང་དེ་འདྲ་རྒྱལ་བའི་སྲས་པོ་ཡིན་ནོ།།
ལྷུང་ལྷུང་བསིལ་བའི་ཕུ་ཆུ་སྙན་པར་འབབས་ཤིང་། །བྲག་རིའི་བ་
གམ་ལྷ་ཡི་ཐེམ་སྐས་འགྲམས་ལ། །ཟླ་འོད་དཀར་པོའི་ཟིལ་པ་དལ་
གྱིས་འབབ་པའི། །དབེན་པའི་རི་དེ་ལྷ་ཡུལ་ལས་ཀྱང་ལྷག་གོ། །
འདོད་ཉོན་མི་སྐྱེ་རྐང་འཐུང་བུ་མོའི་ཟློས་གར། །ཆགས་སྡང་ཡུལ་
མིན་བྱ་ཚོགས་སྙན་གླུས་བཟུང་ཞིང་། །རྟོག་མེད་དེ་ཡི་གྲིབ་བསིལ་
འཇམ་པོས་འགེབ་པའི། །གཞོན་ནུའི་གྲོབས་དེ་སྐད་མེད་སྟོང་ལས་
ལྷག་གོ། །བསམ་གཏན་ཚེར་མ་སྒྲ་ཡི་ཅ་ཅོ་མེད་པའི། །གྲོགས་མེད་
་270


49040289.tif
གཅིག་པུ་དབེན་པའི་གནས་བཟང་དེ་ན། །སེམས་ཀྱི་སྤྲེ་རྒན་ཡུལ་
ལ་འཕྱན་པ་མེད་དེ། །ནང་དུ་གནས་ནས་ཉམས་མྱོང་སིམ་པ་སྤྱོད་
དོ། །མང་ཚོགས་རྣམ་གཡེངས་ཉི་མའི་འོད་ཀྱིས་ནོན་པའི། །རང་
སྐྱོན་རྟོག་ངན་རྒྱུ་སྐར་ལས་ཀྱང་མང་བ། །དབེན་གསུམ་བསིལ་་་་་
ཟེར་བདུད་རྩིའི་རེག་ལས་མངོན་ཏེ། །གཉེན་པོའི་སྟོབས་ཀྱིས་་་་་་
གཞོམ་ལ་དཀའ་བ་མ་ལགས། །སྐྱོ་བའི་ཉམས་ཀྱིས་རྟོག་པའི་་་་་་
རྙོགས་མ་བགྲུང་བའི། །སེམས་ཀྱི་རྫིང་བུ་གཡོ་མེད་གནས་པའི་་་་་
ངང་ལ། །དད་དང་སྙིང་རྗེའི་གཟུགས་བརྙན་འགོག་མེད་འཆར་
བའི། །ལྷོད་མེད་དེ་ལ་གཅིག་པུའི་སྐྱོ་གྲོགས་ཅི་དགོས། །སེམས་ཀྱི་
མེ་ལོང་ཕྱིས་ཤིང་ཕྱིས་པའི་ངོས་ལ། །ཡུལ་རྐྱེན་མང་པོའི་གཟུགས་
བརྙན་འཆར་བ་མེད་ན། །ཐོས་བསམ་བསྒོམ་པའི་རི་མོ་གསལ་་་་་
ཞིང་བཀྲ་སྟེ། །ཉམས་མྱོང་ཆོས་ཀྱི་འོད་སྣང་འཆར་ལ་སུ་འགོག །
བཀྲེས་སྐོམ་གྲང་སོགས་ལུས་ཀྱི་གདུང་བའི་ཚོགས་དང་། །སྐྱོ་་་་་་
འཇིགས་ལ་སོགས་སེམས་ཀྱི་དུ ཁ་དུ་མ། །ཆོས་བཞིན་སྤྱོད་ལ་སྒྲིབ་
སྦྱང་ལམ་གྱི་བོག་འདོན། །སྤང་བླང་ཅི་དགོས་སེམས་ཀྱི་རྒྱན་དུ་་་་
འཁྱེར་ཆོག །བླུན་པོས་སྨོན་པའི་འདོད་ལྔ་ཡུལ་གྱི་བདེ་བ། །
དབེན་པའི་གནས་ན་ལྷ་བཞིན་བལྟམ་པ་མེད་ཀྱང་། །མཁས་པས་
བསྔགས་པའི་ཆོས་ཀྱི་དགའ་བ་བརྒྱ་ཕྲག །དགའ་ལྡན་ལྷ་ལས་་་་་་
271


49040290.tif
དབེན་པའི་ནགས་ན་མང་ངོ་། །སྡུག་བསྔལ་གདུང་བ་བརྩོན་པའི་
གྲོགས་སུ་འཆར་བའི། །རྒྱལ་སྲས་དེ་ལ་ཆོས་ཀྱི་འགལ་ཟླ་མེད་དོ། །
བྱེ་བ་བརྒྱ་ཕྲག་བདུད་སྡེ་དགྲ་རུ་ལང་ཀྱང་། །རྐྱེན་ངན་གྲོགས་ཤར་
མཁས་པ་དེ་ལ་ཅི་བྱ། །བླ་མའི་མན་ངག་བདུད་རྩིའི་འབྲས་བཟང་
མྱོང་བ། །ཐོས་མང་ཚིག་གི་སྤུན་པ་འཕྱར་ཕྱིར་མི་རྒྱུག །ས་མཆོག་
སེམས་དཔའི་ཐུགས་རྗེའི་འོད་སྣང་འདོད་དེ། །སོ་སྐྱེས་གཏམ་གྱི་
སྒྲོན་མེར་རེ་བ་མ་ཡིན། །སེམས་འདི་འདུལ་ལ་རྒྱན་བྱེད་མགར་བ་
བཞིན་དུ། །ཤེས་ཤེས་མང་པོའི་ལག་ཆའི་བྱེ་བྲག་མི་དསོས། །ངེས་
འབྱུང་སྙིང་རྗེའི་ཐོང་སོ་རྣོན་པོ་གཅིག་གིས། །རྒྱུད་ངན་ཐ་བ་སློག་
རུལ་བཞིན་དུ་བརླག་འགྲོ། །བླ་མའི་ཐུགས་རྗེའི་བདུད་རྩིའི་ཆར་
བཟང་གཅིག་གིས། །ཡོན་ཏན་ལོ་ཏོག་སྙེ་མ་མགོ་ལྕོག་ལྡེམ་ཚེ། །
མོས་གུས་སྤྲིན་ཕུང་ཡང་དང་ཡང་དུ་བསྡུས་ན། །བར་ཆོད་སད་་་་
ཀྱིས་བརྫི་དོགས་དགོས་པ་མ་ལགས། །གྲོགས་དང་བླ་མ་ཉེ་དུ་ཕ་མ་
ལ་སོགས། །རྒྱང་ན་གནས་ཚེ་བརྩེ་དང་གདུང་སེམས་ཆེ་བ། །དྲུང་
དུ་གཅར་ན་དེ་ལྟར་འོང་བ་དཀའ་སྟེ། །འདྲིས་སུན་ཁོང་ཁྲོ་ཤུབས་
ཀྱིས་སྐྱེ་བ་དེ་ལགས། །དབེན་པའི་གནས་སུ་དད་དང་སྙིང་རྗེའི་་་་
བརྩེ་གདུང་། །མཆོག་དམན་བར་མའི་འགྲོ་ལ་འོས་བཞིན་སྒོམ་སྟེ། །
སྨོན་པའི་ཐ་གུས་བྱང་ཆུབ་སྤྱོད་ཕྱིར་སྤྲུལ་ན། །ཚེ་རབས་ཀུན་ཏུ་
་272


49040291.tif
འབྲལ་བ་ཡོད་པ་མ་ལགས། །ཁ་བཤད་ཚིག་གི་དྲི་ངད་ལོ་འདབ་ཆེ་
ཡང་། །གཤིས་ངན་སྤྲུལ་གྱི་རེག་པ་རྩུབ་མོས་འཁྱུད་ལ། །དོན་གྱི་
ཆ་ཕྲ་ཙན་དན་ལྟ་བུའི་གང་ཟག །ཁྱི་རྒན་ང་འདྲ་བྲལ་ཀྱང་མི་་་་་་
དགའ་ཅི་ཡོད། །ཁྱི་རྒན་མ་ཤི་ལོ་དགུའི་ཚེ་ཕུགས་ཐུབ་ན། །བཤད་
ཡམ་ཁྱི་སྐད་ཀུ་ཅོ་ཉན་ལོང་འོང་གིས། །དམ་པའི་གང་ཟག་ཉམས་
མྱོང་དྲོད་ཀྱིས་བཅོས་ལ། །ཞལ་རླངས་མ་ཡལ་སྤྱོད་ལ་ཕྱི་བཤོལ་མི་
རུང་། །སངས་རྒྱས་ཀུན་དངོས་དྲིན་ཆེན་བླ་མ་མཆོག་གི། །ཞལ་
ལུང་བདུད་རྩི་སྙིང་གི་དབུས་སུ་སིམ་པ། །ཉམས་ལེན་བརྩོན་པས་
སྲོག་གི་བཅུད་དུ་ཁུག་ན། །འཆི་མེད་གོ་འཕང་ཚེ་འདིར་ཐོབ་ཞེས་
གྲགས་སོ། །དབེན་པ་བསྟེན་ཀྱང་རང་རྒྱུད་དུལ་བ་མེད་ན། །བྱ་
དང་རི་དྭགས་ནགས་ན་གནས་དང་འདྲ་ཞེས། །རྒྱལ་བ་མཆོག་་་་་
གིས་གསུངས་པ་དེ་ལྟར་ལགས་པས། །ཕྱི་ནང་དབེན་པ་ཡ་མ་བྲལ་
བར་གཅེས་སོ། །ཉོན་མོངས་རྣམ་རྟོག་རག་པ་ཙམ་ཞིག་ཞི་ལ། །
རང་རྒྱུད་དུལ་སྙམ་མངོན་པའི་ང་རྒྱལ་སྐྱེས་ནས། །འདུ་འཛིན་་་་་
སྤྱོད་པའི་གང་ཟག་གཞན་ལ་སྨོད་པ། །དགོན་དབེན་སྤྱོད་པའི་་་་་
བདུད་ཀྱི་ལྕགས་ཀྱུར་གསུངས་སོ། །དེ་སླད་ཕྱི་རུ་གཞན་སྐྱོན་་་་་་
ལེགས་ཉེས་མི་རྟོག། །ནང་དུ་རང་རྒྱུད་ཆོས་ཀྱི་དགའ་བས་དགའ་
ཞིང་། །སེམས་ཀྱི་ལྟད་མོ་སྒྱུ་མའི་ཚུལ་དུ་བལྟ་བའི། །རྩེ་དགའི་་་་་
་273


49040292.tif
དུས་སྟོན་སྐྱོངས་ལས་སྐྱིད་པ་སུ་ཡོད། །སྣ་ཚོགས་རྣམས་རྟོག་རྩེད་
མོའི་ཆས་བཞིན་བཀྲམ་ལ། །རིག་རྩལ་ཁྱེའུ་ཆུང་ཞེན་མེད་རྩེད་་་་་
མོས་རོལ་ཞིང་། །འགྲོ་དྲུག་མ་རྒན་སྙིང་རྗེའི་དམིགས་སར་འདུག་་
པ། །དགེ་རྩའི་མཆོད་སྦྱིན་བསྔོ་བའི་ལག་བདེས་དྲང་མཛོད། །
རྟོགས་རྟོགས་མཐོང་མཐོང་སྤུན་པ་ལྟ་བུ་ལགས་ཏེ། །བདེ་བདེ་་་་་
གསལ་གསལ་ཉམས་ཀྱི་རྩེ་མོ་ཙམ་ཞིག །སྟོང་ཉིད་སྙིང་རྗེའི་སྙིང་
པོའི་དོན་ལ་གོམས་ན། །རང་གཞན་དོན་གཉིས་ཤུགས་ཀྱིས་འགྲུབ་
པ་ཡོད་སྐད། །འབྲས་བུ་རེ་བས་བརྩོན་པ་ལོ་བརྒྱར་འབད་ཀྱང་། །
མཆོག་གི་དངོས་གྲུབ་ཕར་ཕར་འགྲོ་ལས་མེད་སྐད། །ཆགས་བདུན་
སྤང་བའི་ཕྱིན་དྲུག་ལམ་ལ་བསྡུས་ནས། །ཚེ་གཅིག་སངས་རྒྱས་མ་
ཐོབ་ནའང་མི་འགྱོད། །དང་པོ་མཚན་ལྡན་མཆོག་གི་བླ་མ་འཇལ་
ཞིང་། །བར་དུ་ངེས་འབྱུང་ཆོས་ལ་སྤྲོ་བ་སྐྱེས་ཏེ། །ད་ལྟ་དབེན་་་་
པའི་ནགས་སུ་སྒྲུབ་ལ་གཞོལ་བའི། །སྐལ་བཟང་གྲོགས་ཁྱེད་སྐལ་
པ་བཟང་པོ་ལགས་སོ། །དམ་པ་མཇལ་ཡང་ཚུལ་དང་མཐུན་པར་
མ་བསྟེན། །ཆོས་གང་བསླབ་ཀྱང་རང་གི་རྒྱུད་ལ་མ་འབྱོར། །
དབེན་པ་བསྟེན་ཀྱང་ཡེངས་མེད་བརྩོན་འགྲུས་མ་ནུས། །ཁྱི་རྒན་
ང་འདྲར་གྱུར་ན་སྡུག་པོར་འདུག་གོ། །གྲོགས་ཁྱེད་སྐྱིད་དགུའི་་་་་
འགོ་ནས་ཟིན་པ་ལགས་ཀྱི། །མོས་གུས་བརྩོན་པའི་རྒྱུད་ལ་ཐང་་་་
་274


49040293.tif
ལྷོད་མེད་པའི། །ང་རྒྱལ་རློམ་པའི་བདུད་ལ་དོགས་ཟོན་མཛད་ནས།།
ཚེ་འདི་སྐྱིད་ཀྱིས་ཆོད་པར་མཛོད་ཅིག་ཨེ་གོ། །ལྷ་མཐོང་འདྲེ་རིག་
རྫུན་གྱི་རྐྱལ་ཆེན་མ་དོལ། །ཡོན་ཏན་ནོར་བུས་སེམས་ཀྱི་བང་་་་་་
མཛོད་བཀང་ནས། །བཀའ་གདམས་གོང་མའི་རྗེས་ཤུལ་ཁྱེད་ཀྱིས་
སྙོགས་པའི། །སྨོན་ལམ་བདེན་དཔང་ཐོག་མའི་མགོན་ལ་ཞུའོ། །
ཨ་བུ་ལས་ངན་རེ་ཞིག་ངན་འགྲོར་འཆི་ཡང་། །བླ་མའི་ཐུགས་རྗེས་
ཐར་པའི་དུས་ཤིག་ཡོད་ཀྱི། །དེ་ཚེ་མ་རྒན་འགྲོ་ཀུན་ཟད་ཀྱི་བར་དུ།
བྱང་ཆུབ་སྤྱོད་མཆོག་ལྷན་ཅིག་སྐྱོང་བར་སྨོན་ནོ། །དྲང་པོའི་་་་་་
གཏམ་འདི་རྙི་ཆུང་དབེན་པའི་རི་ནས། །ཡིད་ཅིག་གྲོགས་དེའི་སྐྱོ་
བ་སངས་པའི་ཆེད་དུ། །ཁ་ལ་འཇའ་ཤར་ཨ་བུ་ཧྲལ་པོས་ཕུལ་ལོ། །
བརྗོད་དོན་ལེགས་དགུ་མངོན་དུ་མཐོང་བར་ཤོག་ཅིག །འབྱ་བ་
མདོ་སྔགས་ལ་གདམས་པའོ།།
༈འཇིགས་རྟེན་འཁྲུལ་སྣང་འཁོར་བ་ཡི་གྲོང་ན། །ཟིན་དུས་
མེད་པའི་བྱ་བྱེད་ཀྱི་རྣམ་གྲངས། །དགོས་འབྲས་མེད་པའི་མགོ་་་་་
བསྐོར་འདི་མཐོང་ནས། །ཨུ་བུའི་སེམས་པ་སེམས་པ་དབེན་རི་ལ་
ཤོར་སོང་། །ཡུལ་དགོན་འབྲེལ་བའི་དགེ་འདུན་གྱི་སྡེ་ན། །སྙིང་པོ་
མེད་པའི་རྣམ་གཡེང་གི་འདུ་ལོང་། །བྱ་བྱེད་བྲེལ་དོའི་ལས་ཀ་འདི་
མཐོང་ནས། །ཨ་བུའི་སེམས་པ་དབེན་རི་ལ་ཤོར་སོང་། སུ་ལ་་་་་་
275


49040294.tif
བལྟས་ཀྱང་འཆི་ལ་ནི་ཁད་ཁད། །གང་ལ་བསམ་ཀྱང་འཆི་མེད་ཀྱི་
རྟག་རྩིས། །ཡི་མུག་སྐྱེ་བའི་ཤོམ་ར་འདི་མཐོང་ནས། །ཨ་བུའི་་་་་་
སེམས་པ་དབེན་རི་ལ་ཤོར་སོང་། སུ་དང་འགྲོགས་ཀྱང་ཆགས་་་་་
སྡང་གི་སྣོན་མ། །གང་དང་འབྲེལ་ཀྱང་གཡོ་སྒྱུ་ཡི་མགོ་བསྐོར། །
དགེ་རྐྱེན་མེད་པའི་གྲོགས་མང་འདི་མཐོང་ནས། །ཨ་བུའི་སེམས་
པ་དབེན་རི་ལ་ཤོར་སོང་། ཉོན་མོངས་དགྲ་འདིའི་ཁམས་གསུམ་
ཀུན་བསླུས་བསླུས། །རྣམ་གཡེངས་འཁོར་ལོ་རིགས་དྲུག་འདིས་་་་
བསྐོར་བསྐོར། །སྡུག་བསྔལ་བསྐྱེད་པའི་ལས་ཐབས་འདི་མཐོང་ནས།།
ཨ་བུའི་སེམས་པ་དབེན་རི་ལ་ཤོར་སོང་། །བསླུ་མེད་མགོན་པོ་བླ་
མ་དང་དཀོན་མཆོག །དབེན་པར་སླེབ་ནས་དབེེན་གནས་སུ་་་་་་
བསྲན་ཚུག །གནས་ལ་བརྟེན་ནས་ལུས་དབེན་དང་ངག་དབེེན། །
དེ་ལ་བརྟེན་ནས་སེམས་དབེན་ཀྱང་སྐྱེ་བའི། །དབེན་རི་ཟིན་པའི་
བྱིན་རླབས་ཤིག་གནང་ཤོག།
༈མཚུངས་མེད་བླ་མ་རྫོགས་པའི་སངས་རྒྱས། །རྒྱལ་བ་ཀུན་
ལས་ཐུགས་རྗེ་ལྷག་པ། །སྙིང་གི་དབུས་སུ་འབྲལ་བ་མེད་པར། །
བཞུགས་ནས་མགོན་དེས་བྱིན་གྱིས་རློབས་ཤིག །སྲིད་གསུམ་མི་་་་
རྟག་སྒྱུ་མའི་གྲོང་ཁྱེར། །འཁྲུལ་སྣང་འཁོར་བའི་ལས་ཚུལ་གཟིགས་
དང་། །སྐྱོ་ཤས་ངེས་འབྱུང་མི་སྐྱེ་དབང་མེད། །ཐར་ལམ་ཆོས་ཀྱི་
་276


49040295.tif
བསྐུལ་མར་འདུག་གོ། །སྣ་ཚོགས་སྣང་བ་འཁྲུལ་བའི་གྲོང་ན། །
འཁྲུལ་བས་བསླུས་པའི་འགྲོ་བ་འདི་དག །བདེ་བ་འདོད་པའི་རྣམ་
རིག་བཀྲ་བཞིན། །སྡུག་བསྔལ་རྒྱུ་ལ་འབད་པ་ཨེ་གཟིགས། །དམ་
པའི་ཆོས་ཀྱི་སྒོ་རུ་ཞུགས་ནས། །སྟོན་པའི་རྗེས་འཇུག་ཚུལ་ཙམ་་་་
འཛིན་ཀྱང་། །འདུན་པའི་རྩེ་མོ་ཚེ་འདིར་གཏད་པའི། །འདི་ཕྱི་
གཉིས་མེད་དེ་འདྲ་མང་ངོ་། །ཁ་ཚིག་གཟུགས་ཀྱིས་བཅོས་མའི་་་་
ཆོས་པ། །ཡང་དག་ཆོས་དང་རྒྱང་ཐག་རིང་སྟེ། །ལུང་རྟོགས་ཡོན་
ཏན་གང་དུ་སོང་བ། །སྙིགས་མའི་ཆོས་པས་ཤེས་ཚོད་མ་རེད། །
ལུས་ངག་ཡིད་གསུམ་གཙོ་བོ་སེམས་ཞེས། །རྙིང་སྒོམ་རྒན་པོའི་ཁ་
སྲོལ་བདེན་ན། །ལྷ་ཆོས་སྒྲུབ་ལ་སེམས་རང་གཙོ་ཡིས། །གཞན་་་་
གྱིས་མི་ཕན་ཟེར་རྒྱུ་མིན་ནམ། །སེམས་ལ་རང་འདོད་ཕུགས་སུ་་་་
བཅུག་ནས། །བཅོས་མའི་སྤྱོད་ལམ་ལུས་འཁྱུག་ལྡེམ་ལྡེམ། །སྐྱབས་
མགོན་རྗེ་ཞེས་གཅམ་བུས་འབོད་པ། །དམ་པ་བསྟེན་ཚུལ་ཆོས་་་་་
མཐུན་མ་ལགས། །ཁ་གཏིང་མེད་པའི་མོས་གུས་དག་པས། །ཅི་་་་
མཛད་ལེབས་མཐོང་ངེས་ཤེས་ངང་ནས། །བླ་མའི་དྲུང་དུ་ཞབས་
ཏོག་བསྒྲུབ་ན། །ཚོགས་གཉིས་ཟུང་འབྲེལ་དེ་རང་ལགས་སོ། །
འཆི་བདག་མི་ཤེས་གྲྭ་སའི་གྲྭ་གཞོན། །འཆི་ཁ་ཆོས་མེད་སྤྱི་བརྟོལ་
ལག་རྐྱང་། །འཆི་བ་དྲན་ནས་ལྷ་ཆོས་བསམ་པ། །ཡོད་རང་སྲིད་
277


49040296.tif
ན་ངོ་མཚར་ཆེའོ། །ཆོས་པ་ཡིན་མདོག་ཆོས་བརྫུའི་བསླུ་བྲིད། །
ཆོས་གཏམ་བཏོང་བ་དེང་སང་མང་སྟེ། །ཆོས་བཞིན་སྤྱོད་འདོད་
སེམས་ཀྱི་རྣམ་རྟོག །ཆོས་མཐུན་ཤར་ན་ངོ་མཚར་ཆེའོ ཆོས་་་་་
གོས་ཟད་ཟད་ཆོས་གྲལ་འགྲིམས་ཀྱང་། །ཉིས་བརྒྱ་ལྔ་བཅུའི་མིང་
ཙམ་གླེང་ན། །བཞིན་གྱི་རྣམ་འགྱུར་ཁྲོ་གཉེར་ངོམ་པའི། །དགེ་་་་
སློང་དེ་ལ་རྒྱལ་བ་མི་མཉེས། །རྡོར་དྲིལ་ཟད་ཟད་ཚོགས་གྲལ་་་་་་
འགྲིམས་ཀྱང་། །རིམ་གཉིས་ལམ་ལ་ཐན་དུ་བརྩི་བའི། །སྔགས་པ་
དེ་འདྲ་ཕྱག་ལེན་མཁས་ཀྱང་། །རྡོ་རྗེ་འཆང་གི་རྗེས་འཇུག་མ་ཡིན། །
ཆོས་སྒོར་ཞུགས་ནས་ཆོས་མིན་སྤྱོད་ཅིང་། །ཆོས་བཞིན་སྤྱོད་ལ་་་་
ཁྲེལ་གྱིས་འདེབས་པ། །དུས་ངན་བདོ་བའི་མཐའ་དམག་སྟོང་ལས། །
སྙིགས་མའི་སྤྱོད་ཚུལ་འདི་རང་ཐུའོ། །ལས་ངན་དུད་འགྲོའི་ལུས་
མང་དོར་ལ། །དུས་ཀྱི་མཐའ་ཞེས་ཐམས་ཅད་སྔངས་ཀྱང་། །ངན་
འགྲོར་ལྟུང་བ་དུས་ངན་མ་ལགས། །དུས་ངན་དངོས་ནི་སྤྱོད་ངན་
ལགས་སོ། །སྤྱོད་ངན་འཕེལ་བའི་དུས་ངན་བདོ་བ། །སྙིགས་མའི་
དུས་ཀྱི་རང་གཟུགས་ལགས་ཀྱང་། །ཆོས་མཐུན་སེམས་ལ་སྐྱིད་་་་་
དགུ་འཆར་བ། །དྲང་པོའི་བློ་ཡི་བྱིན་རླབས་ལགས་སོ། །གཡོ་སྒྱུའི་
ཚུལ་གྱིས་ཕྱི་སྤྱོད་བཅོས་བཅོས། །ཟོལ་མའི་མཁར་ལ་རེ་ཞིས་་་་་་
བརྟེན་ཡང་། །རྟོག་ངན་དུག་རོ་ཁོང་དུ་ཉལ་བ། །འཆི་ཁ་ཚུན་ལ་
་278


49040297.tif
མི་མངོན་མི་སྲིད། །རང་སེམས་ཟོལ་མེད་དཔང་དུ་བཙུག་ནས། །
དྲང་པོའི་ལམ་ལ་རང་བཞིན་གནས་ན། །ཆོས་དང་འཇིག་རྟེན་དེ་
ལ་འདུ་སྟེ། །དེང་སང་འགྲོ་བ་དེ་ལ་མི་འགུ། །དྲང་པོའི་གཏམ་ལ་
རྩུབ་མོར་བརྩི་ཞིང་། །དྲང་པོའི་སེམས་ལ་གླེན་པར་བརྩི་བའི། །
དྲང་པོ་མེད་པའི་དེང་སང་འགྲོ་བས། །དྲང་པོའི་ལམ་ལ་སྨད་་་་་་
མཁན་མང་ངོ་། །ཕྱི་ཚུལ་འཁྱུག་འཁྱུག་བཅོས་མའི་སྤྱོད་ལམ། །
ནང་ཚུལ་འཁྱུག་འཁྱུག་གཡོ་སྒྱུའི་རྣམ་རྟོག །དེང་སང་སྐྱེ་བོ་ཤིང་
རྩེའི་བྱིའུ་ཆུང་། །འཁྱུག་ཤིང་འཁྱུག་ཤིང་མདོ་མེད་བྱེད་དོ། །གྲྭ་ས་
ཡིན་ཞེས་འགྲིག་འགྲིག་ཡིན་ཡིན། །གཡོ་སྒྱུའི་ལོ་མ་སྒྲིབ་བྱེད་་་་་་
བཟང་སྟེ། །རྒྱལ་བའི་ལམ་བཟང་བསླབ་པ་མེད་ན། །ཐར་ལམ་གྲྭ་
ས་འཆོར་བར་འདུག་གོ། །གཟན་ཤམ་གཅུ་པའི་གྲྭ་གཞོན་གྲལ་རྒྱུག།
དབྱར་དགུན་མེད་པར་ཡོན་འབུལ་སྡུད་དེ། །འཆི་བདག་གཤིན་
རྗེའི་ཡོན་བདག་བྱེད་ཚེ། །ད་ལྟའི་འདི་འདྲའི་ཡོན་བདག་མེད་འདྲ།།
ཡོན་ཏན་མཁན་པོས་ཡོན་འབུལ་བསྡུས་བསྡུས། །མ་ཟོས་མ་་་་་་
བསགས་གར་སོང་མེད་པས། །བསགས་ཤིང་བསགས་ཤིང་ཇེ་ཉུང་
འགྲོ་བ། །ཞབས་རྡོལ་སྣོད་དུ་བླུགས་པ་མིན་ནམ། །ནོར་འདོད་་་་
མཁན་པོས་ལོངས་སྤྱོད་བསགས་བསགས། །ཡོད་ཀྱིན་ཡོད་ཀྱིན་་་་
དགོས་རྒྱུ་མང་བས། །དུག་ཞིག་རྙེད་ཀྱང་ཟ་བར་འདུག་སྟེ། །ངན་
་279


49040298.tif
འགྲོར་འགྲོ་བའི་སྔ་ལྟས་རེད་ཀོ། །འབྱོར་པས་ཁེངས་པའི་སྡང་་་་་
མིག་ཡོན་པོ། །འཁོར་གྱི་དབུས་ན་བདུད་བཞིན་རྔམ་སྟེ། །འཆི་་་་
བདག་བདུད་པོས་ཐིབས་ཀྱིས་ནོན་ཚེ། །ཆེ་དགུའི་རང་ཚུགས་དེ་
དུས་འཆོར་རོ། །ལྷ་གཡག་བཞིན་དུ་ཞོལ་ཞོལ་འགྱིངས་པའི། །མི་
ལུས་གཡག་སེམས་སྣང་བ་མཐོ་སྟེ། །འཆི་བདག་བདུད་པོས་ཐིབས་
ཀྱིས་ནོན་ཚེ། །མཆི་མ་ཙ་རེ་ཡི་མུག་སྐྱེའོ། །རང་དོན་ཕུག་བཅུག་
བྱ་བའི་ཞོར་ལ། །ཁྲལ་དུ་བབ་པའི་ལས་སྒོ་སྒྲུབ་པ། །བསྟན་དོན་
བྱས་ཞེས་ཁ་བོ་བྱེད་དེ། །བསྟན་དོན་དངོས་དེ་དེ་ན་མེད་འདྲ། །
བསྟན་པ་མི་ཤེས་བསྟན་དོན་སྒྲུབ་པའི། །བསྟན་འཛིན་དེ་འདྲ་་་་་
དེང་སང་མང་སྟེ། །ཕན་བདེའི་འབྱུང་གནས་རྒྱལ་བསྟན་རིན་ཆེན། །
མིང་ནས་བཤིགས་ལ་དེ་ཚོ་ཐུའོ། །ཞེས་དུས་གནས་དང་མཐུན་་་་་
པའི་མགུར་འདི་ལུང་རིགས་སྨྲ་བའི་ཉི་མ་ཡོ་རྒྱན་འཇིགས་མེད་ཆོས་
ཀྱི་དབང་པོས་སྨྲས་པ་དགེ་ལེགས་འཕེལ། །དགེའོ།།
པབླ་མའི་ཞབས་ལ་ཕྱག་འཚལ་ལོ། །ཁྱི་རྒན་དབེན་པར་་་་་་
གནས་པའི་ཚེ། །སྐྱབས་མགོན་དམ་པའི་གསུང་ཐོས་ནས། །།ང་་་་་
ཡང་དེ་འདྲ་སྨྲ་སྙིང་འདོད། །ངས་དང་པོ་བླ་མ་མཇལ་ཙ་ན། །
དེད་དཔོན་གསེར་གླིང་སླེབས་པ་ལྟར། །འདོད་པ་གྲུབ་པའི་ཉམས་
ཞིག་ཤར། །ཆོས་དོན་གཉེར་བ་དེ་ལྟར་ལགས། །བར་དུ་བླ་མ་་་་་་
280


49040299.tif
མཚུངས་དོནམནངགདོརྗེའིཐོལགླུ༥༤བྲལསྒྲདབྱངས།
མཇལ་ཙ་ན། །ཉེས་ཆེན་དཔོན་དང་མཇལ་བ་བཞིན། །རང་་་་་་
གནོང་ཡོད་པའི་ཉམས་ཞིག་ཤར། །བཀའ་བཀྱོན་ཆེ་བ་དེ་ལྟར་་་་་
ལགས། །ད་ལྟ་བླ་མ་མཇལ་ཙ་ན། །ཕུག་རོན་ལྷ་ཁང་ཉལ་བ་ལྟར། །
མཉམ་འགྲོགས་བྱེད་པའི་ཉམས་ཞིག་ཤར། །རྒྱང་རིང་སྡོད་པ་དེ་
ལྟར་ལགས། །དང་པོ་གདམས་ངག་ཐོས་ཙ་ན། །བཀྲེས་པ་ཟས་་་་
དང་འཕྲད་པ་བཞིན། །འཕྲལ་དུ་སྤྱོད་འདོད་ཉམས་ཞིག་ཤར། །
ཉམས་ལེན་བྱེད་ལོ་དེ་ལྟར་ལགས། །བར་དུ་གདམས་ངག་ཐོས་ཙ་
ན། །ཐག་རིང་རྒྱང་སྐད་ལབ་པ་བཞིན། །ཐེ་ཚོམ་ཆེ་བའི་ཉམས་
ཞིག་ཤར། །སྒྲོ་འདོགས་མ་ཆོད་དེ་ལྟར་ལགས། །ད་ལྟ་གདམས་་་་
ངག་ཐོས་ཙ་ན། །སྐྱུག་པ་སླར་ལ་ཟ་བཅུག་བཞིན། །ཞེན་པ་ལོས་
པའི་ཉམས་ཞིག་ཤར། །ཞུ་འདོད་མེད་པ་དེ་དེ་ལྟར་ལགས། །དང་
པོ་དབེན་པ་བརྟེན་ཙ་ན། །མགྲོན་པོ་རང་ཁྱིམ་སླེབས་པ་ལྟར། །
སེམས་བག་ཕེབས་པའི་ཉམས་ཞིག་ཤར། །སྡོད་སྙིང་བྲོད་པ་དེ་་་་་
ལྟར་ལགས། །བར་དུ་དབེན་པ་བརྟེན་ཙ་ན། །མཛེས་མ་གཅིག་་་་
པུར་སྡོད་པ་བཞིན། །སྡོད་དུ་མི་ཚུགས་ཉམས་ཞིག་ཤར། །འགྲོ་་་་
འདུག་མང་བ་དེ་ལྟར་ལགས། །ད་ལྟ་དབེན་པ་བརྟེན་ཙ་ན། །ཁྱི་
རྒན་གད་འོག་འཆི་བ་བཞིན། །སྡོད་ས་བཟང་བའི་ཉམས་ཞིག་ཤར།།
རོ་སྐུང་བྱེད་པ་དེ་ལྟར་ལགས། །དང་པོ་ལྟ་བ་བསམ་ཙ་ན། །རྒོད་
281


49040300.tif
པོ་ཚང་མལ་ཚོལ་བ་བཞིན། །མཐོ་ན་དགའ་བའི་ཉམས་ཞིག་ཤར། །
ཁ་ལྟ་བྱེད་པ་དེ་ལྟར་ལགས། །བར་དུ་ལྟ་བ་བསམ་ཙ་ན། །ཁྲ་བྲག་
ལམ་དུ་ཞུགས་པ་འདྲ། །ནོར་ས་ཡོད་པའི་ཉམས་ཙ་ན། །ཁ་རོག་
སྡོད་པ་དེ་ལྟར་ལགས། །ད་ལྟ་ལྟ་བ་བསམ་ཙ་ན། །རྒན་པོས་བྱིས་
པ་འདྲིད་པ་བཞིན། །མགོ་སྐོར་ཡིན་བའི་ཉམས་ཞིག་ཤར། །བློ་་་་
གཏད་མེད་པ་དེ་ལྟར་ལགས། །དང་པོ་བསྒོམ་པ་བསམ་ཙ་ན། །
ཡིད་མཐུན་ཕོ་མོ་འཕྲད་པ་བཞིན། །དགའ་བདེ་སྤྲོ་བའི་ཉམས་་་་་
ཞིག་ཤར། །སྒོམ་སྙིང་བྲོད་པ་དེ་ལྟར་ལགས། །བར་དུ་བསྒོམ་པ་
བསམ་ཙ་ན། །ཤེད་མེད་ཁུར་གྱིས་རྣན་པ་བཞིན། །ངལ་དུབ་ཆད་
པའི་ཉམས་ཞིག་ཤར། །སྒོམ་ཡུན་ཐུང་བ་དེ་ལྟར་ལགས། །ད་ལྟ་
སྒོམ་པ་བསམ་ཙ་ན། །རྒྱ་ཁབ་རྡོ་ཐོག་བསླང་བ་བཞིན། །སྐད་ཅིག་
མི་གནས་ཉམས་ཞིག་ཤར། །སྒོམ་འདོད་མེད་པ་དེ་ལྟར་ལགས། །
དང་པོ་སྤྱོད་པ་བསམ་ཙ་ན། །རྟ་རྒོད་སྒྲོགས་སུ་བཅུག་པ་བཞིན། །
སྡོམ་པས་སྡོམ་པའི་ཉམས་ཞིག་ཤར། །ཚུལ་འཆོས་བྱེད་པ་དེ་ལྟར་
ལགས། །བར་དུ་སྤྱོད་པ་བསམ་ཙ་ན། །ཁྱི་རྒན་རྟོད་ཕུར་ཐོན་པ་
བཞིན། །གང་དགར་ཡན་པའི་ཉམས་ཞིག་ཤར། །སྡོམ་པ་ཤོར་བ་
དེ་ལྟར་ལགས། །ད་ལྟ་སྤྱོད་པ་བསམ་ཙ་ན། །འཕྱོན་མ་ངོ་སུན་་་་་
བུད་པ་བཞིན། །མདོ་འདྲ་མ་ཡི་ཉམས་ཞིག་ཤར། །སྐྱིད་སྡུག་མེད་
28་ཁུ


49040301.tif
པ་དེ་ལྟར་ལགས། །དང་པོ་འབྲས་བུ་བསམ་ཙ་ན། །གཡོ་ཅན་ཚོང་
ཟོང་བསྔགས་པ་བཞིན། །ཐོབ་བྱ་བཟང་བའི་ཉམས་ཞིག་ཤར། །
རེ་འདོད་ཆེ་བ་དེ་ལྟར་ལགས། །བར་དུ་འབྲས་བུ་བསམ་ཙ་ན། །
རྒྱ་མཚོའི་ཕ་རོལ་ཚུ་རོལ་བཞིན། །ཁ་ཐག་རིང་བའི་ཉམས་ཞིག་་་་
ཤར། །ཡིད་སྨོན་ཆུང་བ་དེ་ལྟར་ལགས། །ད་ལྟ་འབྲས་བུ་བསམ་ཙ་
ན། །འཇབ་རྐུན་མཚན་མོ་ཟད་པ་བཞིན། །ཐབས་དང་བྲལ་བའི་
ཉམས་ཞིག་ཤར། །རེ་ཐག་ཆོད་པ་དེ་ལྟར་ལགས། །དང་པོ་བཤད་
པ་བྱེད་ཙ་ན། །མཛེས་མ་ཁྲོམ་གསེབ་སླེབས་པ་ལྟར། །རང་མཁས་
ངོམ་པའི་ཉམས་ཞིག་ཤར། །བཤད་སྒྲོས་འདོད་པ་དེ་ལྟར་ལགས། །
བར་དུ་བཤད་པར་བྱེད་ཙ་ན། །རྒན་པོས་གནའ་སྒྲུང་འཆད་པ་་་་
ལྟར། །ཆོས་རྒྱུས་ཆེ་བའི་ཉམས་ཞིག་ཤར། །བཤད་ཚོགས་མང་བ་
དེ་ལྟར་ལགས། །ད་ལྟ་བཤད་པ་བྱེད་ཙ་ན། །འདྲེ་ངན་སྔགས་པས་
གཟིར་བ་བཞིན། །རང་མཚངས་འཆད་པའི་ཉམས་ཞིག་ཤར། །ངོ་
རེ་ཚ་བ་དེ་ལྟར་ལགས། །དང་པོ་རྩོད་པ་བྱེད་ཙ་ན། །གྱོད་ངན་་་་
ཁྲིམས་སར་གཏུག་པ་བཞིན། །རང་ཁེ་འདོད་པའི་ཉམས་ཞིག་ཤར། །
ཁོང་ཁྲོ་མང་བ་དེ་ལྟར་ལགས། །བར་དུ་རྩོད་པ་བྱེད་ཙ་ན། །གཟུ་
བོས་བདེན་དཔང་ལྟ་བ་ལྟར། །ངེས་དོན་ཚོལ་བའི་ཉམས་ཞིག་ཤར།།
རིག་པ་བསྒྲིམ་པ་དེ་ལྟར་ལགས། །ད་ལྟ་རྩོད་པ་བྱེད་ཙ་ན། །རྫུན་
་283


49040302.tif
མས་ས་མཐའ་འགྲིམ་པ་བཞིན། །གང་སྨྲས་ཆོག་པའི་ཉམས་ཞིག་
ཤར། །ཟང་ཐལ་བུད་པ་དེ་ལྟར་ལགས། །དང་པོ་རྩོམ་པ་བྱེད་ཙ་ན། །
གྲུབ་ཐོབ་དོ་ཧ་འཆད་པ་ལྟར། །ཤུགས་ཀྱིས་རྡོལ་བའི་ཉམས་ཞིག་
ཤར། །བཅས་བཅོས་མེད་པ་དེ་ལྟར་ལགས། །བར་དུ་རྩོམ་པ་བྱེད་
ཙ་ན། །མཁས་པས་སྙན་ངག་བྱེད་པ་ལྟར། །ཚིག་ལ་སྒྲིམ་པའི་་་་་་
ཉམས་ཞིག་ཤར། །སྡེབས་ལེགས་སྒྲིགས་པ་དེ་ལྟར་ལགས། །ད་ལྟ་
རྩོམ་པ་བྱེད་ཙ་ན། །རྒྱུས་མེད་ལམ་ཡིག་བྲི་བ་ལྟར། །དགོས་པ་་་་་
མེད་པའི་ཉམས་ཞིག་ཤར། །སྣག་ཤོག་མི་གྲོན་དེ་ལྟར་ལགས། །
དང་པོ་མཆེད་གྲོགས་འགྲོགས་ཙ་ན། །སྟག་ཤར་མདའ་གྲལ་་་་་་
འཚོགས་པ་བཞིན། །འགྲན་སེམས་ཆེ་བའི་ཉམས་ཞིག་ཤར། །
ཆགས་སྡང་བྱེད་བ་དེ་ལྟར་ལགས། །བར་དུ་གྲོགས་མཆེད་འགྲོགས་
ཙ་ན། །སྨད་འཚོང་ཚོང་དུས་ཕྱིན་པ་བཞིན། །ཀུན་དང་མཐུན་་་་
པའི་ཉམས་ཞིག་ཤར། །ཤས་པོ་མང་བ་དེ་ལྟར་ལགས། །ད་ལྟ་་་་་་
མ།ཆེད་གྲོགས་འགྲོགས་ཙ་ན། །མཛེ་བོ་ཚོགས་སུ་ཕྱིན་པ་བཞིན། །
མི་ཁྱུར་མི་ཚུད་ཉམས་ཞིག་ཤར། །གཅིག་པུར་སྡོད་པ་དེ་ལྟར་་་་་་
ལགས། །དང་པོ་ནོར་རྫས་མཐོང་ཙ་ན། །བྱིས་པས་མེ་ཏོག་ཐུ་བ་
ལྟར། །འཕྲལ་དགའ་ཙམ་གྱི་ཉམས་ཞིག་ཤར། །གསོག་འཇོག་མེད་
པ་དེ་ལྟར་ལགས། །བར་དུ་ནོར་རྫས་མཐོང་ཙ་ན། །ཞབས་རྡོལ་
28་་


49040303.tif
སྣོད་དུ་བཅུད་བླུགས་ལྟར། །ཁེང་དུ་མེད་པའི་ཉམས་ཞིག་ཤར། །
རྙེད་ཚོལ་ཉུང་བ་དེ་ལྟར་ལགས། །ད་ལྟ་ནོར་རྫས་མཐོང་ཙ་ན། །
སྤྲང་རྒན་བུ་མང་སྐྱེས་པ་ལྟར། །ཁུར་དུ་ཉྫི་བའི་ཉམས་ཞིག་ཤར། །
མེད་ན་དགའ་བ་དེ་ལྟར་ལགས། །དང་པོ་འཁོར་གཡོགས་བསྟེན་
ཙ་ན། །གླ་མི་ལས་གྲལ་འདུས་པ་ལྟར། །བཀོལ་དུ་སྡུད་པའི་ཉམས་
ཞིག་ཤར། །ཕན་སེམས་བྱེད་པ་དེ་ལྟར་ལགས། །བར་དུ་འཁོར་་་་
གཡོགས་བསྟེན་ཙ་ན། །བཙུན་ཆུང་དགེ་རྒན་བསྟེན་པ་བཞིན། །
རང་དབང་འཆོར་བའི་ཉམས་ཞིག་ཤར། །འབྲེལ་ཐག་གཅོད་པ་དེ་
ལྟར་ལགས། །ད་ལྟ་འཁོར་གཡོག་བརྟེན་ཙ་ན། །ཁྱི་རྐུན་ཁྱིམ་དུ་
ཞུགས་པ་བཞིན། །གང་ཡོད་བརླག་པའི་ཉམས་ཞིག་ཤར། །ཁེར་
འགྲོས་བྱེད་པ་དེ་ལྟར་ལགས། །དང་པོ་སློབ་མ་བྱུང་ཙ་ན། །དཔོན་
སར་གཡོག་གིས་བཟུང་བ་བཞིན། །རང་ཆེ་འདོད་པའི་ཉམས་ཞིག་
ཤར། །ལེགས་སོ་བྱེད་པ་དེ་ལྟར་ལགས། །བར་དུ་སློབ་མ་བྱུང་ཙ་ན། །
།གནས་ཆེན་མགྲོན་པོ་སླེབ་པ་བཞིན། །བློ་གཏད་བྱེད་པའི་ཉམས་
ཞིག་ཤར། །གང་ཕན་བྱེད་པ་དེ་ལྟར་ལགས། །ད་ལྟ་སློབ་མ་བྱུང་
ཙ་ན། །གཉན་སའི་ལྷ་འདྲེ་སློང་བ་བཞིན། །ཅོ་འདྲི་བྱེད་པའི་་་་་་
ཉམས་ཞིག་ཤར། །རྡོ་དེད་བྱེད་པ་དེ་ལྟར་ལགས། །རྡོ་དེད་བྱེད་
པའི་གསུང་ལན་རྫོགས་སོ། །དགེའོ། །དགེའོ། །དགེའོ།།
285


49040304.tif
སྣང་བ་སྒྱུ་མའི་ཡུལ་ལ། །འཁྲུལ་བའི་ཞེན་པ་བརྟག་ན། །སྒྱུ་
མ་འཁྲུལ་བ་བསླུ་སྲིད། །སྣང་སེམས་ཆུ་དང་ཟླ་གཟུགས། །ཤེས་ན་
དུ་མ་རོ་གཅིག །གཞོན་ནུའི་ལང་ཚོ་དར་ལ། །རྒན་པོའི་མིག་་་་་་
དབང་གཡེང་ན། །ཞེན་པའི་དུག་རོ་ལྡང་སྲིད། །ལུས་འཛིན་་་་་་
དབྱིངས་སུ་གྲོལ་ན། །རྒན་གཞོན་དུ་མ་རོ་གཅིག །སྐྱེ་བའི་རིམ་པ་
གསུམ་ལ། །ཞེན་པའི་རྟག་འཛིན་ཆེ་ན། །འཆི་བའི་སྡུག་བསྔལ་ཆེ་
སྲིད། །རིག་པའི་ཐིག་ལེ་གཅིག་ལ། །སྐྱེ་ཤི་དུ་མ་རོ་གཅིག །འདུས་
པའི་སྤུན་ཟླ་མཛའ་བཤེས། །བརྩེ་བའི་ཕྲེང་ཐག་དམ་ན། །འབྲལ་
བའི་སྡུག་ལྷས་ཆེ་སྲིད། །འཁོར་བའི་སྣང་ཚུལ་ཤེས་ན། །འདུ་་་་་་
འབྲལ་དུ་མ་རོ་གཅིག །ལྷ་ལ་རེ་བ་ཆེ་ན། །འདྲེ་ལ་དོགས་པ་སྐྱེ་་་་
ཡོང་། །སྣང་སྲིད་ལྷ་རུ་ཤེས་ན། །ལྷ་འདྲེ་དུ་མ་རོ་གཅིག །རྟོག་་་་
པའི་རྗེས་མཐའ་དེད་ན། །བྱ་བའི་སྣེ་བརྒྱ་ལྡང་ཡོང་། །རྟོག་མེད་
སེམས་ལ་བལྟས་ན། །བྱར་མེད་རོ་ཉལ་རྒྱབ་ཆོག །ཟེར་ཚད་ཁ་ལ་
ཉན་ན། །འདི་བྱེད་བྱེད་ཚོད་མེད་ཀྱང་། །རང་ཐག་རང་གིས་་་་་་
བཅད་ན། །བློ་སྣ་བཙན་ཐབས་སྟུངས་ཆོག །བཟང་མཐོང་གཞན་
གྱིས་ཆེ་ཡང་། །རང་སྐྱོན་རང་གིས་མཐོང་ན། །བཟང་རྫུ་བྱེད་དོན་
མི་འདུག །ངན་པས་རོ་སྐུང་བྱེད་རན། །ཝ་ཡིས་རྒྱལ་ས་གཟུང་་་་
གཟུང་། །དོན་འབྲས་སྔར་ཡོད་དེ་ཙམ། །དོན་མེད་ལྷག་པས་་་་་་
་286


49040305.tif
གདུང་ཚེ། །ཝ་རྒན་ཁུང་ཕུག་སྙོགས་རན། །སྨར་བས་ཟེར་ཚད་་་་
བསྒྲུབ་ན། །རྡོ་ཡུལ་མཐོང་བར་དཀའ་ལ། །འགྲོ་ཚོད་རང་གིས་་་་
བཟུང་ན། །རྡོ་སྨར་ལ་ཁའི་ལྟོ་རྒྱབ། །ཧ་ཧ་སྐྱོ་གཏམ་དེ་ལགས། །
ཧེ་ཧེ་དོན་མེད་ཆ་ཙམ། །ཧོ་ཧོ་ཐོལ་བྱུང་ཐལ་ལོ། །དཔལ་སྤྲུལ་་་་་
པས་སོ།།
་༈། །སྐྱབས་གསུམ་ཀུན་འདུས་རྡོ་རྗེ་འཆང་ཆེན། །རྩ་བའི་བླ་
མ་སངས་རྒྱས་ཀུན་དངོས། །རྟག་ཏུ་མི་འབྲལ་སྤྱི་བོར་བཞུགས་་་་་
ཤིང་། །དུས་གསུམ་འབྲལ་མེད་བྱིན་གྱིས་རློབས་ཤིག །སྙིང་ནས་
ཆོས་ལ་མོས་པའི་གྲོགས་ཁྱེད། །སྙིང་གཏམ་ཡི་གེ་བྲིས་ལ་བྱིན་ཞེས།།
སྙིང་འདྲའི་ཚིག་གིས་ཡང་ཡང་བསྐུལ་ངོར། །སྙིང་ནས་བརྩེ་བའི་
མཆིད་འདི་ཞུའོ། །ཐར་པའི་ལམ་གྱི་འཇུག་སྒོ་དང་པོ། །ཡང་དག་
བླ་མ་བསྟེན་ལ་ཐུག་པས། །ཚུལ་མཐུན་མོས་གུས་ལྟེམ་བརྐྱངས་་་་་
མེད་པར། །ཅི་གསུང་བཀའ་བཞིན་བསྒྲུབ་གལ་ཆེའོ། །འོན་ཀྱང་
དེང་སང་སྙིགས་མའི་དུས་འདིར། །ཚེ་འདིའི་འདོད་པ་སྙིང་ལ་་་་་
བཅིངས་སྟེ། །གཡོ་རྒྱུའི་བླ་མ་བསྟེན་མཁན་མང་བས། །དེ་འདྲའི་
ཚུལ་ལས་ལྡོག་པ་གཅེས་སོ། །དེ་ཡི་ཕྱིར་ན་རང་གི་འདོད་པ། །
གང་ཡིན་སྙིང་པོ་ཡང་དང་ཡང་དུ། །སྦ་གསང་མེད་པར་སྙིང་གི་
ཁོང་ནས། །དྲན་གསོ་ངག་གིས་ཞུ་བསྐུལ་དགོས་སོ། །དགོས་་་་་་
287


49040306.tif
འདོད་འབྱུང་བ་ནོར་བུ་ཡིན་ཀྱང་། །ཁྲུས་བྱས་རྒྱལ་མཚན་རྩེ་མོར་
ཕྱར་ནས། །གསོལ་འདེབས་སྨོན་ལམ་འདེབས་མཁན་མེད་ན།
ནོར་བུ་ཡིན་ཀྱང་དགོས་འདོད་མི་འབྱུང་། །ཆོས་ཀྱི་འབྱུང་གནས་
བླ་མ་ཡིན་ཀྱང་། །ཟབ་ཆོས་ཞུ་བའི་བསྐུལ་མ་མེད་ན། །ཆོས་ཟབ་
གནང་བའི་དུས་ཤིག་མེད་པས། །འདོད་དོན་ལྷ་ཆོས་ཞུ་གལ་ཆེའོ། །
སྔ་མ་གང་གནང་ཉམས་ལེན་མེད་པར། །ད་དུང་ཐོབ་འདོད་་་་་་
གདུང་བ་བསྐྱེད་ཀྱང་། །ཐུགས་སུན་བཀའ་བཀྱོན་རྒྱུ་ལས་མེད་པས།།
རྒྱུན་དུ་དགེ་སྦྱོར་རིམ་པ་གལ་ཆེ། །གནད་དོན་ཤེས་པས་ཉམས་སུ་
ལེན་དགོས། །ཆོས་ཀྱི་སྙིང་པོ་སྐྱབས་འགྲོ་སེམས་བསྐྱེད། །འདི་་་་་
གཉིས་ཁོ་ནས་སངས་རྒྱས་འགྲུབ་པས། །ཟབ་ཟབ་མང་པོའི་འདོད་
གདུང་མི་དགོས། །ཆོས་ཀྱི་འཇུག་སྒོ་བློ་ལྡོག་རྣམ་བཞི། །ཇི་བཞིན་
རྒྱུད་ལ་སྐྱེ་བ་མེད་ན། །ཆོས་གཞན་ཐོས་ཀྱང་ཆུད་ཟོས་འཆོར་བས།།
འབད་པས་རང་རྒྱུད་འདུལ་བ་གལ་ཆེ། །བྱིན་ན་མི་ཟ་བཞག་ན་རྐུ་
དེས། །ཐོབ་པའི་ཆོས་རྣམས་ཡལ་བར་བོར་ནས། །དེ་མིན་གཞན་
ཞིག་སྒྲུབ་ཁུལ་བྱས་ཀྱང་། །ཆོས་དྲེད་དམ་ཉམས་རྒྱུ་ལས་མེད་དོ། །
བློ་སྦྱང་རང་སེམས་དུལ་བ་མེད་པར། །ལུས་ངག་ཆོས་ཀྱིས་སེམས་
ལ་མི་ཕན། །དེས་ན་བློ་ལྡོག་བཞི་དང་སེམས་བསྐྱེད། །ཡང་ཡང་
སེམས་ཀྱིས་བསྒོམས་པ་གལ་ཆེ། །འདི་དག་ཇི་བཞིན་རྒྱུད་ལ་སྐྱེས་
288


49040307.tif
ནས། །རང་བློ་གཡོ་མེད་ཆོས་ལ་ཚུད་ན། །གོང་མ་གོང་མའི་་་་་་
གདམས་ཟབ་མཐའ་དག །རིམ་བཞིན་བླ་མ་མཆོག་གིས་གནང་འོང་།།
མ་ཀི་དལ་འབྱོར་རྙེད་དཀའ་ནས་བཟུང་། །གསང་སྔགས་བསྐྱེད་
རྫོགས་རྩ་རླུང་གཏུམ་མོ། །རྫོགས་ཆེན་ཉེ་ལམ་ཁྲེགས་ཆོད་ཉམས་
ལེན། །འདིར་མ་འདུས་པའི་ཆོས་ཞིག་མེད་དོ། །དེས་ན་སྔོན་ཆད་
གང་ཐོབ་དེ་ལས། །ལྷག་ཞིག་ད་གདོད་ཞུ་དགོས་མེད་པས། །ཐོབ་
ཚད་ཆོས་ལ་ཐེ་ཚོམ་ཆོད་པའི། །དོགས་སེལ་ཞུན་མཐར་ཞུ་གལ་་་་
ཆེའོ། །སྐྱབས་འགྲོ་ལ་སོགས་འབུམ་ལྔ་སྦྱངས་ནས། །མོས་གུས་་་་་
གསང་ལམ་བླ་མའི་རྣལ་འབྱོར། །འབུམ་ཕྱག་བརྒྱ་ཡི་བསྙེན་པ་་་་་
སྐྱེལ་བ། །བརྒྱུད་པ་འདི་ཡི་ཕྱག་སྲོལ་ལགས་མོད། །དེས་ན་སྔོན་
འགྲོའི་སྦྱངས་པ་ཙམ་ཡང་། །ཇི་བཞིན་མཐའ་རྒྱུད་འཁྱོལ་བར་་་་་
བྱས་ན། །ཕྱི་མ་ཟངས་མདོག་དཔལ་རིར་སྐྱེ་ངེས། །ཞལ་བཞེས་་་་
འདུག་པ་ཁྲིད་ཡིག་གཟིགས་མཛོད། །མ་བཅོས་རང་རིག་ཐ་མལ་
ཤེས་པ། །ཟངས་ཀ་རྒྱ་ཡན་གཉུག་མའི་ཆོས་སྐུ། །སེམས་ཀྱི་དེ་ཉིད་
རྗེན་པར་གཟིགས་ལ། །རྩལ་སྣང་རྣམ་རྟོག་ཤར་གྲོལ་སྐྱོངས་མཛོད། །
དེ་ལས་གཞན་དུ་ཉམས་ལེན་གནད་འགགས། །སྔོན་ཆད་ཡང་ཡང་
ཞུ་བསྐུལ་ཕུལ་བ། །དེ་ལས་ལྷག་ཞིག་འཆད་རྒྱུ་མེད་པས། །དེ་དག་
རྣམས་ལ་ཉམས་ལེན་མཛད་ཞུ། །དེ་སྐད་ཆོས་མཐུན་གྲོགས་ཀྱིས་
289


49040308.tif
བསྐུལ་ནས། །མདོ་མེད་འཁྱམས་པོ་དེ་ཡིས་བྲིས་ལ། །ངེས་ངེས་་་་
དོན་བཟང་ཟབ་མོ་མེད་ཀྱང་། །དྲངས་པོས་སྙིང་གཏམ་རྗེན་པ་་་་
ལགས་སོ། །དགེ་བ་དེ་ཡིས་ཚེ་རབས་ཀུན་ཏུ། །ཚོམ་བུ་གཅིག་ཏུ་
འབྲལ་བ་མེད་པར། །གྲུབ་དབང་བླ་མ་ལྕམ་བྲལ་དྲུང་དུ། །སྐྱེས་
ནས་ཆོས་ཀྱིས་དགའ་བར་སྤྱོད་སྨོན། བཀྲ་ཤིས་དགེའོ། །
1ན་མོ་གུ་རུ། གང་ལ་བརྟེན་ན་ཉེས་ཚོགས་ཀུན་འཇོམས་་་་་
ཤིང་། །དགེ་ལེགས་ཡོན་ཏན་རྒྱ་མཚོ་འབྱུང་བའི་གཞི། །སྐྱབས་་་་
གསུམ་ཀུན་འདུས་ངོ་བོ་ཆོས་ཀྱི་རྗེ། །ཡོངས་འཛིན་དགེ་བའི་་་་་་
བཤེས་གཉེན་ལ་བཏུད་ནས། །ཐུབ་དབང་ཆོས་ཀྱི་ཉི་མ་སྐྱེ་དགུའི་
མིག །སྐྱོབས་པ་དེ་ཡི་བཀའ་དང་རྗེས་འབྲེལ་བའི། །ཕན་པའི་་་་་
ངག་འདི་ཁྱོད་ལ་གསོལ་བགྱིད་ན། །རང་ལ་བརྩེ་བས་ཡིད་ལ་་་་་་
བཅག་པར་ཞུ། །སྲིད་པའི་བདེ་འབྱོར་གཡོ་བའི་ཟློས་གར་མཁན། །
འདི་གཅིག་ཁོ་ནས་སྔར་ཡང་འགྲོ་རྣམས་བསླུས། །ཚེ་གང་འགྲོགས་
ཀྱང་འཆི་བའི་ཤུལ་ལམ་དུ། །ཞུགས་པའི་ཚེ་ན་བདག་ཉིད་གཅིག་
པུར་འདོང་། །གཏམ་སྙན་གྲགས་པ་བྱེ་མའི་ཁང་བུ་འདྲ། །སྒྲུབ་
དཀའ་འཇིག་སླ་བྱིས་པ་བསླུ་བའི་ཆོས། །ཤ་ཐང་ཆད་པར་འབད་
པས་བསྒྲུབ་གྱུར་ཀྱང་། །ནམ་ཞིག་ཙ་ན་སྒྱུ་མའི་རང་མཚང་ངོམ། །
དུས་ངན་འཛའ་བཤེས་ཇི་ལྟར་བཀུར་ན་ཡང་། །རང་གི་བསམ་་་་
290


49040309.tif
བཞིན་ཁོང་རྣམས་མགུ་བར་དཀའ། །བཟང་བྱས་མི་ཚོར་ཅུང་ཟད་
ཙམ་གྱིས་ཀྱང་། །ངན་རྐྱེན་མི་ཤོང་ཁྲོ་བའི་རྣམ་འགྱུར་སྟོན། །
བྱམས་པའི་འཛུམ་དང་སྙན་བའི་གཏམ་གྱིས་ཀྱང་། །མཁོ་བའི་ཡོ་
བྱད་དག་གིས་བསྙེན་བཀུར་ཡང་། །རང་ཉིད་དབུལ་ཚེ་རུལ་བའི་
རོ་བཞིན་དུ། །འདོར་བའི་གྲོགས་ལ་སུ་ཞིག་ཡིད་རྟོན་བྱེད། །སྡིག་
ལ་འཛེམ་མེད་སྡུག་བསྔལ་ཁྱད་དུ་བསད། །རྒྱ་དབུས་ས་མཐའ་་་་་
སྲོག་དང་བརྡོས་ནས་ཀྱང་། །འབད་དེ་བསྐོར་ཞིང་བསོགས་པའི་
ནོར་ཅན་འགའ། །ཕལ་ཆེར་ལྟོག་གྲིར་ཤི་བ་མཐོང་ལགས་སམ། །
ཡར་ལ་དཀོན་མཆོག་མཆོད་པ་འབུལ་མ་བྲ། །མར་ལ་ངན་སློང་་་་
རྣམས་ལ་སྦྱིན་མ་སྤོབས། །བར་དུ་རང་གིའང་སྤྱོད་པར་མ་ནུས་་་་
པའི། །སེར་སྣས་བཅིང་བའི་ཟས་ནོར་ཕལ་ཆེར་ཞིག །ཤི་བའི་ཚེ་ན་
དོན་མེད་མི་རྣམས་ཀྱིས། །འཐབ་རྩོད་གཡོ་རྒྱུ་སྣ་ཚོགས་ཐབས་་་་་
མང་པོས། །རང་གར་ཁྱེར་ན་སྡིག་དང་རྣམ་སྨིན་དག །ཁོ་ལ་་་་་་
བཞག་ནས་སོང་བ་གཟིགས་ལགས་སམ། །སྤྱིར་ན་འདུས་བྱས་ཆོས་
ལ་ཡིད་མི་རྟོན། །ཁྱད་པར་དེང་སང་སྙིགས་མའི་སྐབས་འདིར་ནི། །
ཕས་ཀྱང་བུ་ལ་ཡིད་ཆེས་མི་ནུས་ཤིང་། །གྲོགས་ཀྱི་དངས་མ་དགྲ་
ཡི་རྩེ་མོར་འགྲོ། །ཁར་སང་བཤད་པ་དེ་རིང་བརྫུན་དུ་འགྱུར། །
གསང་ཚིག་བཅོལ་ན་རྒྱལ་ཁམས་ཡོངས་ལ་འཆད། །ངོས་ལ་བསྟོད་
291


49040310.tif
ཅིང་ལྐོག་དུ་མི་སྙན་སྨྲ། །ཕན་པའི་སྙིང་གཏམ་སྨྲས་ན་རྣ་བ་གཟོན། །
ཀྱཻ་མ་དུས་ངན་སྐྱེ་བོ་ཆོ་རིགས་ངན། །འདི་འདྲའི་ངོ་འཛིན་བྱེད་པ་
ཤིན་ཏུ་འཁྲུལ། །མི་སེམས་བཟུང་བས་མི་ཟིན་ཞོག་ལ་ཐོང་ བློ་
སྙིང་བླ་མར་གཏོད་དང་དེ་ཀ་རང་། །དེང་སང་དུས་ཀྱི་བཤེས་་་་་་
གཉེན་ཕལ་པ་འགའ། །བཙན་ཕྱུག་གོལ་ས་མཐོན་པོའི་མི་ལ་དགའ།།
གདམས་ངག་ཞུ་འདོད་མེད་ཀྱང་ངས་སྦྱིན་ཟེར། །ཆོས་ཀྱི་ཕྱག་་་་་
རྟེན་ཐོགས་ནས་རྗེས་ལ་སྙོགས། །དད་གསུམ་ལྡན་ཀྱང་འབྱོར་པས་
མ་ཆོག་ན། །ཆོས་སྦྱིན་ལྟ་ཅི་ཞལ་འཛུམ་དཀར་ཙམ་ཡང་། །སྟོན་
པའི་གོ་སྐབས་སྤྲིན་བར་ཉི་ཞུར་འདྲ། །འདི་འདྲར་སོམས་དང་སྐྱོ་
བ་མི་འཕེལ་ལམ། །ཆོས་འདོད་ཡིན་ཟེར་གཡོན་པོའི་བསམ་སྦྱོར་
ཅན། །དད་པ་མེད་པའི་ཕྱག་གིས་ཐལ་ཚུབས་སློབ། །མོས་གུས་་་་
མེད་པའི་ཁམས་འདྲི་སྙན་ཞུ་གསོལ། །ངན་སྤྱོད་རྟོག་པའི་མིག་་་་་
གིས་བྱ་ར་བྱེད། །ཆོས་མཐོང་སྤུ་ཙམ་མེད་བཞིན་བླ་མ་བསྐུར། །
གཡོ་སྒྱུའི་སྤྱོད་པའི་དགྱེ་རྒུ་ཀྱང་ཀྱོག་བྱེད། །མདོ་སྔགས་སྤྱི་བཤད་
ཙམ་གྱིས་མི་ཆོག་པར། །བསྐྱེད་རྫོགས་བསྒོམ་ཁྲིད་རྫོགས་ཆེན་ཞུ་
དོན་སྐད། །སྔགས་ཀྱི་རྩ་ཉུང་དཀའ་བའི་རིན་གྱིས་ཉོས། །བསམ་
བཞིན་རང་གི་རང་ཉིད་དམྱལ་བར་འཕེན། །ཆོས་ལ་འཆད་ཉན་
བྱེད་བཞིན་ཆོས་སྨྲ་བའི། །སྐྱོན་མཚང་འབྲུ་ཞིང་དམ་ཚིག་རིས་སུ་
29་ཁུ


49040311.tif
འདོར། །དེ་འདྲའི་ཆོས་ཀྱི་ཅི་བྱེད་དེ་བས་རང་། །སོས་དལ་ཉི་མ་
ཕུལ་ནས་བསྡད་པ་དགའ། །ལུང་མ་བསྟན་པའི་ལས་ཡིན་ཁེ་ཉེན་
མེད། །འོན་ཀྱང་དེ་འདྲའི་དོ་གལ་བགྱིད་པ་འདི། །ཆོས་བརྒྱད་་་་
ཕུག་བཅུག་ཚེ་འདིའི་ཆེ་ཐབས་ལ། །མཁས་པའི་གྲགས་པ་ཐོག་ཏུ་
རི་བས་ལེན། །བླ་མ་གླ་བ་ཆོས་ལ་གླ་ཙི་དང་། །རང་ལ་རྔོན་པ་་་་་
ནན་ཏན་མདའ་འཕེན་པ། །ཆོས་འགྲུབ་འབྲས་བུ་གཞན་དུ་འཆོར་
པའི་ཚུལ། །འདུ་ཤེས་ལོག་པ་ལྔ་ཉིད་དང་དུ་བླང་། །འདི་འདྲའི་
དུས་ངན་འཆད་ཉན་བྱེད་ལོ་དང་། །བླ་མ་བསྟེན་ལོའི་དགོས་པ་མི་
འདུག་པས། །དབེན་པའི་རི་ལ་རྒྱལ་བ་རྗེས་དྲན་བཞིན། །རྩེ་་་་་་
གཅིག་དད་པས་གསོལ་བ་འདེབས་ཤེས་ན། །དངས་པའི་མཚོ་ལ་
ཟླ་གཟུགས་འཆར་བ་བཞིན། །སྟོན་པའི་ཐུགས་རྗེ་དུས་ལས་ཡོལ་
བ་མེད། །ཡང་དག་མཚན་ལྡན་བཤེས་དང་འཕྲད་པའི་ཚེ། །
མཉམ་འགྲོགས་མ་བྱེད་སངས་རྒྱས་དངོས་སུ་ལྟོས། །ངན་སྤྱོད་མ་
རྟོག་ཅི་མཛད་ལེགས་པར་སོམས། །ཁྱད་དུ་མ་གསོད་ཅི་གསུངས་
ཚད་མར་ཟུང་། །ངོ་ལྐོག་མ་བྱེད་དམ་ཚིག་ཐུབ་པར་གྱིས། །དེ་་་་་
ལྟར་བྱས་ན་རང་ཉིད་ཟབ་དོན་གྱི། །སྣོད་དུ་འགྱུར་གྱིས་བླ་མར་
དགོས་ཆེད་མེད། །སྣོད་དང་མི་ལྡན་རང་གཞན་གཉིས་ཕུང་ལ། །
གསང་དོན་སྨྱོན་པ་མིན་པ་སུ་ཞིག་སྒྲོགས། །དེ་ཕྱིར་ཟབ་མོའི་་་་་་
293


49040312.tif
གསང་སྔགས་ཐོབ་འདོད་ན། །དམ་པ་བསྟེན་ཚུལ་རྒྱུད་ལས་བཤད་
བཞིན་མཛོད། །གདམས་ངག་ཐོབ་ནས་ཉམས་སུ་ལེན་པའི་ཚུལ། །
གང་ཟག་མཐོ་སྙབས་བྱས་པས་མི་འོང་གིས། །རང་གི་དབང་པོ་་་་
གང་མཚམས་སྐབས་དང་སྦྱོར། །དམིགས་པ་གང་ཡིན་བསམ་ཐོག་
གནད་དུ་དྲིལ། །ཡོལ་ཡོལ་ངང་དུ་ལོ་ཟླ་མང་པོས་ཀྱང་། །དྲོད་་་་་
རྟག་བཟང་པོ་རྒྱུད་ལ་སྐྱེ་བ་དཀའ། །བཀའ་གཏེར་དག་སྣང་ཆོས་
གང་ཉམས་ལེན་ལ། །དེ་ཡི་ཐོག་མཐའ་ཀུན་ལ་མཁས་པར་སློབ། །
ཐོས་བསམ་དགྲ་རུ་བལྟས་པའི་སྒོམ་ཆེན་འགའ། །མཆོག་ཐུན་་་་་་
དངོས་གྲུབ་སྐལ་བ་ཆད་ལ་ལྟོས། །དངོས་གྲུབ་ཀུན་གྱི་རྩ་བ་དམ་
ཚིག་ཡིན། །སྡོམ་པ་གསུམ་དང་འགལ་བ་མེད་པ་དགོས། །དེ་ཕྱིར་
དམ་སྡོམ་མིག་གི་འབྲས་བཞིན་སྲུངས། །སྡོམ་དང་འགལ་ན་བསྐྱེད་
རྫོགས་བཟླས་བརྗོད་ལ། །ཇི་ལྟར་བརྩོན་ཀྱང་སྐྱོབས་པར་མི་འགྱུར་
བར། །ངན་འགྲོར་འགྲོ་ཞེས་ཐུབ་པའི་དབང་པོས་གསུངས། །མདོ་
སྔགས་ལམ་བཟང་ཀུན་གྱི་སྲོག་གཅིག་པུ། །དམིགས་པ་མཐའ་དག་
འཇིག་པའི་སྟོང་ཉིད་དང་། །ཟུང་དུ་ཆུད་པའི་སྙིང་རྗེ་ཆེན་པོ་ཡིན། །
འདི་དག་འོལ་སྤྱི་ཙམ་ལ་མ་བཞག་མཛོད། །བསྐྱེད་རིམ་བསྒོམ་ཚེ་
བསྲུང་བའི་ར་གུར་ནས། །གཙོ་བོའི་ཐུགས་སྲོག་ཡེ་ཤེས་སེམས་་་་་
དཔའ་ཚུན། །སྔ་ཕྱི་མེད་པར་ཡིད་ལ་དུས་གཅིག་ཏུ། །བརྟེན་དང་
294


49040313.tif
རྟེན་པར་ལམ་གྱིས་འཆར་བ་དགོས། །དེ་ཡང་རབ་རིབ་ཐོ་ཡོལ་་་་
ཙམ་ཞིག་གིས། །མི་འོང་སྤྱན་གྱི་དཀར་ནག་ཞལ་གྱི་སྒྲོས། །ཕྱག་
ཞབས་རི་མོ་དང་བཅས་གསལ་བ་ལ། །མཚན་དང་དཔེ་བྱད་རྣམ་
འགྱུར་རྫོགས་པར་དགོས། །ཞི་བའི་ཉམས་དགུ་ཁྲོ་པོའི་གར་དགུ་
དང་། །རྒྱན་ཆ་བཅུ་གསུམ་དུར་ཁྲོད་དཔལ་གྱི་ཆས། །རང་རང་
མཚན་ཉིད་དཔྱངས་མདུད་བགོ་བའི་ཚུལ། །ཇི་བཞིན་ཉིད་དུ་རྣམ་
འགྱུར་ཐོན་པ་དགོས། །བེམ་པོའི་རང་བཞིན་ལྡེར་ཚོ་འཇའ་རིས་
ལྟར། །མ་ཡིན་མཟླ་བརྩེ་ནུས་པའི་བདག་ཉིད་ཅན། །དབང་་་་་
པོའི་མངོན་ཤེས་ཉེར་ལྔ་ལ་སོགས་པའི། །ཡེ་ཤེས་ཕུང་པོའི་སྐུ་རུ་
གསལ་བར་དགོས། །རྫོགས་རིམ་སྤྲོས་བཅས་སྤྲོས་མེད་གང་བསྒོམ་
ཀྱང་། །རང་རང་ལུགས་ཀྱི་རྩ་རླུང་ཐིག་ལེ་ལ། །གནད་དུ་བསྣུན་
ནས་ཡེ་ཤེས་འཆར་བའི་ཚུལ། །ཟབ་མོའི་མན་ངས་སྲང་དུ་ཚུད་པ་
དགོས། །རང་རེའི་ལུགས་ལ་ཟབ་གསལ་གཉིས་མེད་དང་། ངང་
བསྒོམ་ལ་སོགས་སྤྲོས་མེད་གཙོར་སྟོན་མོད། །དེ་ལྟར་ནའང་ཐབས་
དེ་ལ་བརྟེན་ནས། །ལྷར་ཞེན་མཚན་རྟོག་སྡོམ་དང་བདེ་ཆེན་འདྲེན།།
ཤེས་སྒྲིབ་སྦྱངས་ཞིང་དོན་གྱི་ཡེ་ཤེས་ལ། །སྦྱོར་བའི་ཚུལ་དང་རླུང་
སེམས་དག་ལུགས་བཅས། །རྒྱུད་སྡེ་སྤྱི་ལ་གྲགས་པའི་ལམ་གནད་
ཀུན། །ཚིག་ཙམ་མིན་པར་འདུས་པའི་གནད་ཤེས་དགོས། །ལས་
295


49040314.tif
བཞིའི་ཕྲིན་ལས་གང་ལ་འཇུག་ཀྱང་རུང་། །རྒྱུ་ཡི་ཀུན་སློང་རྒྱལ་
བའི་ལམ་ཆེན་དང་། །དུས་ཀྱི་ཀུན་སློང་དམིགས་པའི་མདེའུ་རྣམས།།
ཐབས་ལ་མཁས་པའི་འགལ་མེད་ཁྱད་ཆོས་ཅན། །ཤེས་བཞིན་་་་་་
གནས་དུས་གང་དུ་བསྒྲུབ་ཀྱང་རུང་། །མཐའ་ཀླས་ཞིང་དུ་གང་་་་
འདུལ་ཐབས་མཁས་ཀྱིས། །ཚད་མེད་རྒྱལ་བའི་ཕྲིན་ལས་ལ་འཇུག་
པའི། །ཏིང་འཛིན་རྒྱ་ཆེན་སྤྱོད་ལ་མ་ཞུགས་ན། །ཁྱིམ་པ་ཕོ་མོའི་
རྐྱེན་བཟློག་ཉི་ཚེ་ལ། །དམིགས་ནས་དཀྱིལ་འཁོར་གཉན་པོའི་ཞལ་
འབྱེད་པ། །ཁྲིམས་ལ་དབང་བའི་རྒྱལ་པོ་ཕྱག་དར་ལ། །འདྲེན་་་་
པའི་ལས་བཞིན་མི་མཚམ་ཉེས་ཆེ་བ། །ནད་པའི་རིམ་གྲོ་གཤིན་་་་
པོའི་ཡང་འདྲེན་ལ། །འགྲོ་ཚེ་ཚད་མེད་སྙིང་རྗེའི་ཀུན་སློང་གིས། །
རིམ་པ་གཉིས་དང་རྗེས་འབྲེལ་གསང་སྔགས་ཀྱི། །ཆོ་ག་ཟབ་མོའི་
ཕན་བཏགས་རྒྱལ་བའི་གསུངས། །འོན་ཀྱང་མངོན་ཤེས་མེད་་་་་་
བཞིན་ཡོད་རློམ་གྱིས། །ནོར་རྫས་ཞེ་ལ་བརྣག་ནས་རྫུན་རླབས་་་་་
ཕྱུང་། །སེམས་ཅན་བསད་པའི་ཤ་ལ་ཞིམ་ཟས་བྱེད། །ད་དུང་ལས་
འབྲས་ཆོས་སྐད་བྱེད་དོ་སྐད། །ཀྱེ་མ་བླུན་པོས་མགོ་བསྐོར་ངན་་་་
འགྲོའི་ལམ། །དེ་འདྲའི་ཟླ་བོར་མ་བྱེད་རང་ལ་སོམས། །མདོར་ན་
རང་ཉིད་གཅིག་པུར་གནས་ཀྱང་རུང་། །མི་མང་གསེབ་ཏུ་ཀུན་སྤྱོད་
འདྲེས་ཀྱང་རུང་། །རང་གི་སེམས་ལ་བརྟས་དཔྱད་རིམ་དུ་གྱིས། །
296


49040315.tif
དགེ་སྡིག་གཉིས་ཀ་རྣམ་རྟོག་ཁོ་ན་ཡིན། །དམུ་རྒོད་སྐྱེ་བོ་མགུ་རུང་
མ་མགུ་རུང་། །བླུན་པོ་རྣམས་ཀྱིས་བསྟོད་དམ་སྨད་ཀྱང་རུང་། །
ཤི་ཚེ་རང་ལ་འགྱོད་པ་མེད་པ་ཞིག །བྱུང་ཚེ་དེ་ལས་ལྷག་པའི་ཆོས་
མི་དགོས། །དེ་སྐད་ཕན་པའི་ཁ་ཏ་ལབ་དགོས་ཞེས། །བསྐུལ་ཚེ་
ཚིག་སྙན་སྡེབ་སྦྱོར་མི་མཁས་ཀྱང་། །རང་གི་སེམས་ལ་གང་ཤར་
དྲན་པའི་གཏམ། །སྨྲས་འདིས་རང་གཞན་དོན་གཉིས་འགྲུབ་པར་
ཤོག །བཀྲ་ཤིས་སོ།།
1སྟོབས་བཅུ་མངའ་བ་རྒྱལ་དང་དེ་ཡི་སྲས། །སེམས་དཔའ་
ཆེན་པོ་མཚུངས་མེད་བློ་མངའ་བ། །ཞིང་མང་གྲགས་འབར་དེ་་་་་
དང་དེ་དག་སི། །ཞབས་ལ་སྒོ་གསུམ་གུས་པས་ཕྱག་འཚལ་ལོ། །
ཐུབ་པའི་ཆོས་ཚུལ་ཡོན་ཏན་རིན་པོ་ཆེ། །ཕུལ་བྱུང་གཏམ་གྱི་་་་་་
འབྱུང་གནས་བདུད་རྩིའི་རྒྱུན། །བློ་ཆེན་འཕགས་པའི་སྐྱེ་བོ་བརྒྱ་
ཕྲག་གི། །འཇུག་ངོགས་འཁྲུལ་བ་མེད་པ་དེ་རུ་བས། །སྲིད་པའི་བློ་
ལ་ཞི་བའི་བསིལ་སྦྱིན་ཞིང་། །ཞི་བའི་རྒྱུད་ལ་སྙིང་རྗེའི་རླན་སྟེར་བ།།
ཚད་མེད་བྱང་ཆུབ་སེམས་མཆོག་རིན་པོ་ཆེ། །སྲིད་ཞིའི་ཁམས་ན་
ཡིད་བཞིན་ནོར་བུ་གཅིག །འདི་ནི་དམ་ཆོས་ཀུན་གྱི་བརྗོད་བྱ་སྟེ། །
འདི་ནི་རྒྱལ་བ་ཀུན་གྱི་གཤེགས་ཤུལ་ཡིན། །འདི་ནི་སེམས་དཔའ་
ཀུན་གྱི་སྤྱི་ནོར་སྟེ། །འདི་ནི་སངས་རྒྱས་ཀུན་གྱི་བླ་མ་ཡིན། །
297


49040316.tif
ཕྱོགས་བཅུ་ཀུན་ན་རྒྱལ་དང་རྒྱལ་བའི་སྲས། །ཇི་སྙེད་དམ་ཆོས་་་་
འཆད་དང་འཛིན་པ་ཡང་། །རོ་གཅིག་བྱང་ཆུབ་སེམས་སུ་འདུས་
པ་དང་། །བྱང་ཆུབ་སེམས་ཀྱི་བཞི་ལས་འཕྲོ་བར་སྣང་། །འདི་་་་་
ལས་མ་གཏོགས་རྒྱལ་བའི་ལམ་མེད་དེ། །འདི་ལས་ལྷག་པའི་རྒྱལ་
བའི་ལམ་ཡང་མེད། །འདི་ལས་མ་འཕྲོས་རྒྱལ་བའི་ལམ་མེད་དེ། །
འདི་རུ་མ་འདུས་རྒྱལ་བའི་ལམ་ཡོད་མིན། །དེ་ཕྱིར་རྒྱལ་ཀུན་་་་་་
བགྲོད་པ་གཅིག་པུའི་ལམ། །བྱང་ཆུབ་སེམས་ཀྱི་ནོར་བུ་རིན་པོ་ཆེ།།
ཐར་འདོད་སྐལ་བཟང་ལག་རྩེར་ལེན་པ་ལ། །བརྒྱུད་པ་གསུམ་གྱི་
མན་ངག་ལྡན་པ་དགོས། །ཟབ་མོ་ལྟ་བ་རྒྱ་ཆེན་སྤྱོད་པའི་ལམ། །
ཟབ་ཅིང་རྒྱ་ཆེ་ཐེག་པ་ཆེན་པོའི་གཞུང་། །ལྟ་སྤྱོད་ས་ལམ་ཏིང་་་་་
འཛིན་རྒྱ་ཆེ་ཞིང་། །ཐབས་མཁས་ཡེ་ཤེས་རྣམ་གྲངས་ཆེས་ཟབ་་་་
པའི། །འཕགས་པས་བཀྲལ་བའི་གཞུང་བཟང་བརྟེན་དགོས་ཕྱིར། །
འཕགས་ཡུལ་ཤིང་རྟའི་སྲོལ་འབྱེད་རྣམ་གཉིས་དང་། །བོད་ཡུལ་
ཐུབ་བསྟན་རྒྱན་གཅིག་ཀློང་ཆེན་པའི། །གཞུང་ལས་ཕྱི་རོལ་གྱུར་
ལ་ཐར་ལམ་མེད། །བྱང་ཆུབ་སེམས་ཀྱི་མན་ངག་མི་ལྡན་པར། །
སྙིགས་དུས་འདི་ན་སྔགས་པར་རློམ་པ་ཕལ། །ཁ་ཆོས་མཐོན་པོས་
ནམ་མཁའ་འགེངས་བགྱིད་མོད། །ཅི་ཙམ་བཟང་ཡང་འབྱུང་པོའི་
ཆོས་ལུགས་ཡིན། །ཐེག་ཆེན་གཞུང་ལ་སྦྱང་པ་མ་བྱས་ཤིང་། །ཡང་
298


49040317.tif
དག་གཞུང་ལུགས་དགྲ་ལྟར་ལྟ་བྱེད་པ། །དེ་ཡི་རྒྱུད་ལ་རྒྱལ་བའི་
ལམ་མེད་དེ། །བྱང་ཆུབ་སེམས་མཆོག་དེ་ཡིས་ཇི་ལྟར་ཤེས། །ལྷ་
དང་བཅས་པའི་སྟོན་པ་དེས་ཀྱང་ནི། །གྲངས་མེད་གསུམ་དུ་ཐོས་
པའི་མཛོད་བསགས་ནས། །ཐེག་ཆེན་ལམ་བཟང་ད་གདོད་སྟོན་
མཛད་ན། །བོད་རྒན་བླུན་པོའི་རང་གར་ཤེས་རེ་ཛིན། །བསམ་པ་
བཟང་དང་སྙིང་རྗེ་ཕྱོསས་རེ་བས། །གནས་སྐབས་མིག་ཆུ་གཡོ་་་་་
བར་སླ་བ་ཕལ། །བླུན་པོའི་བྱང་ཆུབ་སེམས་དཔར་སྒྲོ་འདོགས་་་་་
ཀྱང་། །དེ་འདྲ་བྱང་ཆུབ་སེམས་མཆོག་ཡིན་རེ་ཀུན། །བཟླས་་་་་་
བརྗོད་བརྩོན་དང་བསམ་གཏན་བསྒོམ་ལོ་ཕལ། །རྒྱལ་བའི་ལམ་དུ་
རློམ་པ་བྱེད་མོད་ཀྱང་། །ཐོག་མཐའ་བར་གྱི་མན་ངག་མ་ཤེས་ན། །
དེ་འདྲ་རྒྱལ་སྲས་སྤྱོད་མཆོག་ཡིན་རེ་ཛིན། །མཚུངས་པ་མེད་པ་ལྷ་
དང་བཅས་པའི་སྐྱབས། །ཡོན་ཏན་འབྱུང་གནས་དཀོན་མཆོག་་་་
རིན་པོ་ཆེ། །ཡིད་ཆེས་སྐྱབས་སུ་ངེས་པ་མ་རྙེད་ན། །དེ་འདྲ་ནང་
པ་སངས་རྒྱས་ཡིན་རེ་ཀུན། །སངས་རྒྱས་དེ་སུ་ཡོན་ཏན་ཇི་ལྟ་བུ། །
དེ་ལ་སྐྱབས་འོས་རྒྱུ་མཚན་ཇི་ཡིན་པ། །ཕྱོགས་ཙམ་མི་ཤེས་སྐྱབས་
འགྲོ་འབུམ་སྒྲོག་ཀྱང་། །དེ་འདྲ་ལམ་གྱི་སྐྱབས་འགྲོ་ཡིན་རེ་ཀུན། །
སྐུ་གསུམ་ཡེ་ཤེས་ལྔ་ལྡན་དེ་སངས་རྒྱས། །ཡོན་ཏན་རྣམ་གྲངས་་་་
བསམ་གྱིས་མི་ཁྱབ་པ། །དེ་ནི་འཁོར་བའི་འཆིང་བྱེད་ཀུན་གྲོལ་་་་
299


49040318.tif
བའི། །བསླུ་བ་མེད་པ་གཏན་གྱི་སྐྱབས་གནས་ལགས། །དམ་པའི་
ཆོས་དང་རྒྱལ་སྲས་སེམས་དཔའི་ཚོགས། །མ་ལུས་ཡོན་ཏན་ཀུན་
གྱི་གངས་ཆེན་མཚོ། །ལྷར་བཅས་འགྲོ་བའི་ཕན་བདེ་མཆོག་སི་་་་་
གཏེར། །འདི་དག་མཁས་པ་རྣམས་ཀྱི་སྐྱབས་གནས་ཡིན། །རྒྱལ་
དང་རྒྱལ་སྲས་སེམས་དཔའ་ཆེ་རྣམས་ཀྱི། །དགོངས་སྤྱོད་རྒྱ་མཚོ་
དཔག་གིས་མི་ལང་བ། །ཡོན་ཏན་མཆོག་གི་རང་བཞིན་དེ་ཤེས་ན།།
འགྱུར་མེད་དད་བཅས་མཁས་པའི་སྐྱབས་འགྲོ་ཡིན། །གནས་་་་་་
སྐབས་རང་བློས་དུ ཁ་དང་བླང་ནས། །ཉམ་ཐག་མཆི་མའི་རླན་
གྱིས་གདོང་བཀྲུ་ཡང་། །ཡིད་ཆེས་མཆོག་གསུམ་ཡུལ་ལ་མ་ཐོབ་་་་
པའི། །བཅོས་མའི་འོ་དོད་བླུན་པོའི་སྐྱབས་འགྲོ་ཡིན། །རྒྱུ་དང་་་་
ཡུལ་དང་སྐྱབས་སུ་འགྲོ་བའི་ཚུལ། །བསླབ་བྱ་དང་བཅས་འཁྲུལ་
མེད་མ་ཤེས་ན། །དེ་ཡི་རྒྱུད་ལ་ཐུན་མོང་མ་ཡིན་པའི། །སྐྱབས་་་་་
འགྲོའི་ཁྱད་པར་ཇི་ལྟར་ཡོད་པར་འགྱུར། །འདི་མེད་ལམ་རྣམས་
ཀུན་གྱི་རྟེན་མེད་ལ། །ཡོན་ཏན་ལོ་ཏོག་བསྐྱེད་པའི་ཞིང་ས་མེད། །
ཐར་པའི་ལམ་དུ་འགྲོ་བའི་བཤེས་མེད་དེ། །ནང་པ་སངས་རྒྱས་་་་
གྲལ་དུ་ཚུད་པ་མེད། །འདི་ཡོད་དཀོན་མཆོག་གསུམ་གྱི་སྐྱབས་་་་་
འོག་ཚུད། །ཅི་བྱས་ཐར་པའི་ལམ་དུ་ངེས་པར་འགྲོ། །ངན་སོང་མི་
སྐྱེ་ཡང་དག་ལྟ་དང་མཇལ། །ཚེ་རབས་ཀུན་ཏུ་ལམ་བཟང་རྙེད་་་་
300


49040319.tif
པར་འགྱུར། །དེ་ཕྱིར་གང་ལ་བརྟེན་ན་དུས་ཀུན་ཏུ། །མི་བསླུ་ངེས་
པ་དཀོན་མཆོག་རིན་པོ་ཆེ། །ཡུལ་དུ་བྱས་ནས་སྐྱེས་བུ་ཆེན་པོའི་
བློས། །སྐྱབས་འགྲོ་བྱེད་པ་བྱང་ཆུབ་སེམས་ཀྱི་རྟེན། །རང་དོན་་་་
ཡིད་བྱེད་འཆིང་བའི་རྒྱ་རལ་ཏེ། །གཞན་གྱི་ཡང་དག་རྫོགས་བྱང་
དོན་གཉེར་བློས། །ཀུན་ཏུ་བཟང་པོའི་སྤྱོད་པས་ཡོངས་བསྔོ་བའི། །
ཕྱིན་དྲུག་ལ་སྤྱོད་བྱང་ཆུབ་སེམས་དངོས་ལགས། །སྨོན་འཇུག་་་་་་
གཉིས་དང་ཀུན་རྫོབ་དོན་དམ་སོགས། །དབྱེ་སྒོ་མང་ཡང་འདིར་
ནི་ཀུན་འདུས་ཏེ། །ཡོན་ཏན་ཀུན་གྱི་འབྱུང་གནས་རིན་པོ་ཆེ། །
བྱང་ཆུབ་སེམས་ཞེས་བྱ་བ་འདི་ཉིད་ཡིན། །སེམས་འདི་བསྐྱེད་པ་
ཙམ་ནས་རྒྱལ་བའི་སྲས། །ལྷ་དང་བཅས་པའི་མཆོད་རྟེན་གྱུར་པ་
སྟེ། །ཕན་ཡོན་ཁྱད་པར་དཔག་གིས་མི་ལང་ཡང་། །ཁྱད་ཆོས་ངེས་
པར་ཐོབ་པ་བཞི་ཡིན་ཏེ། །དགེ་རྩ་བྱང་ཆུབ་བར་དུ་མི་ཟད་དང་། །
འབྲས་བུ་བསོད་ནམས་ཤུགས་ཀྱིས་འཕེལ་བ་དང་། །སྡིག་དང་་་་་
ཉོན་མོངས་གཉེན་པོ་བྱེད་པ་དང་། །རྒྱལ་བའི་སྲས་སུ་མིང་དོན་
འགྱུར་བའོ། །སེམས་དེ་ལེགས་པར་བསྐྱེད་ནས་དེའི་ཉམས་ལེན། །
བརྒྱུད་པ་གསུམ་གྱི་མན་ངག་བདུད་རྩིའི་ཀླུང་། །གང་ཡང་བྱང་་་་
ཆུབ་སེམས་སུ་རོ་གཅིག་པ། །ལྟ་དང་བསྒོམ་དང་སྤྱོད་པ་རྣམ་དག་
གོ། །ལྟ་བ་ཟབ་མོ་སྤྲོས་བྲལ་དེ་བཞིན་ཉིད། །རྒྱལ་བའི་ཡུམ་དུ་་་་་
301


49040320.tif
དཔལ་སྤྲུལ་བཀའ་འབུམ། དེབ་བརྒྱད་པ།
དངོས་བསྟན་སྟོང་པ་ཉིད། །སོ་སོ་རང་རིག་མཉམ་བཞག་སྤྱོད་་་་་
ཡུལ་བ། །ངེས་ཤེས་བློ་བྲལ་དབུ་མ་ཆེན་པོ་ཡིན། །དོན་འདི་ཟབ་
མོ་ལྟ་བརྒྱུད་མན་ངག་སྟེ། །སངས་རྒྱས་གཉིས་པ་ཀླུ་སྒྲུབ་ཡབ་སྲས་
ཀྱི། །བརྒྱུད་པའི་མན་ངག་རང་བཟོས་མ་བསླད་པའི། །མཁས་་་་་
པའི་གཞུང་ལ་བརྟེན་ནས་སྒྲོ་འདོགས་བཅད། །བསྒོམ་པའི་ཏིང་
འཛིན་ཤེར་ཕྱིན་དངོས་བརྒྱད་ལས། །མཁྱེན་གསུམ་ཡུལ་ན་མི་་་་་་
གནས་མི་སྟོར་པའི། །སྒོམ་མེད་སྒོམ་པ་མཉམ་ཉིད་ཏིང་འཛིན་ལ། །
རྟག་ཏུ་མཉམ་བཞག་ས་ལམ་བགྲོད་པ་ཡིན། །དོན་འདི་ཟབ་དང་
རྒྱ་ཆེའི་མན་ངག་སྟེ། །རྒྱལ་བའི་རྒྱལ་ཚབ་མ་ཕམ་ཐོགས་མེད་ཀྱིས།།
ལེགས་བཤད་ལམ་བཟང་རྟོག་གེས་མ་བསླད་པའི། །གཞུང་ལུགས་
བརྟེན་ནས་ཇི་བཞིན་ཉམས་སུ་བླང་། །སྤྱོད་པ་རྒྱ་ཆེ་ཀུན་ཏུ་བཟང་
པོའི་སྤྱོད། །རྒྱལ་སྲས་སྤྱོད་མཆོག་མུ་མཐའ་མི་གཏུགས་པ། །
བསྡུས་པའི་སྡོམ་གཅིག་ལུས་དང་ལོངས་སྤྱོད་དང་། །དུས་གསུམ་
དགེ་ཚོགས་བཏང་སྲུང་དག་སྤེལ་ལོ། །དོན་འདི་རྒྱ་ཆེན་སྤྱོད་པའི་
མན་ངག་སྟེ། །རྒྱལ་བའི་རྒྱལ་སྲས་མཚུངས་མེད་ཞི་བ་ལྷའི། །
གཞུང་བཟང་བསླབ་ཀུན་བཏུས་དང་སྤྱོད་འཇུག་གཞུང་། །བརྩོན་
པས་མཉན་བསམ་བཀླག་ནས་དང་དུ་བླང་། །འོན་ཀྱང་བསྲུང་་་་་
བྱའི་གཙོ་བོ་རྩ་ལྟུང་སྟེ། །བརྒྱུད་པ་སྔ་མའི་རྗེས་འབྲང་བཅོ་བརྒྱད་
30་ཁུ


49040321.tif
དང་། །བར་མའི་བཞི་ཡིན་དེ་དག་ཀུན་བསྡོམ་ནས། །སྨོན་སེམས་
འདོར་བསྣན་ཉེར་གཉིས་ཕྱི་མས་སོ། །སྤེལ་བའི་གཙོ་བོ་ཕྱིན་དྲུག་
སྤྱོད་པ་སྟེ། །གོ་སླ་མན་ངག་གནད་དུ་བདེག་པའི་ཆོས། །སྤྱོད་་་་་་
འཇུག་གཞུང་འདྲ་རྒྱ་བོད་གཉིས་ཆར་མེད། །འདི་ལ་མ་བརྟེན་་་་་
སངས་རྒྱས་ཇི་ལྟར་ཡོད། །དེ་ལྟར་བརྒྱུད་གསུམ་མན་ངག་བདུད་
རྩིའི་ཀླུང་། །གང་དུ་འདུས་པ་ལེགས་བཤད་མ་གྲོས་མཚོ། །བློ་སྐྱོན་
རྙོག་མའི་དུག་དང་མ་འདྲེས་པ། །ཀུན་མཁྱེན་གཞུང་ལུགས་ཤིང་
རྟ་ཆེན་པོ་ཡིན། །མང་ཐོས་བདུད་རྩིའི་རྒྱ་མཚོ་བསྲུབ་ལས་སྐྱེས། །
ལེགས་བཤད་མར་བཅུད་ཕྱི་རབ་བཅུད་ལེན་དུ། །བཞག་འདི་དད་
གསུམ་ལྕེ་ཡིས་མི་མྱོང་ན། །ཀུན་མཁྱེན་ཕྱག་གིས་ཇི་ལྟར་ཅོ་ནས་
འདྲེན། །གཞུང་འདི་མདོ་སྔགས་ཀུན་གྱི་སྤྱི་འགྲེལ་ཏེ། །བརྒྱུད་པ་
བསམ་གྱིས་མི་ཁྱབ་མན་ངག་རྫོགས། །རྒྱལ་བའི་གཞུང་ཀུན་ཚང་
ལ་མ་ནོར་བ། །ལེགས་བཤད་འདི་འདྲ་སྔོན་ཆད་འབྱུང་བ་མེད། །
ཐུབ་པའི་གཞུང་ལུགས་ལང་ཚོ་རྒྱས་པའི་ལུས། །རྗོད་བྱེད་ཚིག་་་་་
རྫོགས་རིན་ཆེན་རྒྱན་བཀྲ་ཞིང་། །བརྗོད་བྱའི་དོན་ཟབ་རེག་་་་་་
བདེའི་དཔལ་འཛིན་པ། །ཐེག་དགུའི་ཡན་ལག་ཆ་ཤས་ཚང་བ་འདི།།
ཕྱོགས་རེས་བློ་ཁེངས་བསར་རྙིང་གཅན་ཟན་ཁྱུས། །རློམ་པའི་ང་
རོ་སྒྲོག་བཞིན་ལྷུར་གཏུབ་ནས། །ཟ་ཡང་ཕྱོགས་རེའི་ལམ་གྱི་ལྟོ་་་་
303


49040322.tif
འགྲང་ལས། །རྒྱལ་བསྟན་ཡོངས་རྫོགས་རྩེ་དགས་མྱོང་བ་མེད། །
སྐུ་གསུམ་ཡོངས་རྫོགས་ཆོས་ཀྱི་ཕོ་བྲང་དུ། །རྒྱལ་བསྟན་ཡོངས་་་་་
རྫོགས་ཐིག་ལེ་མཆོག་མའི་ལུས། །རེག་པའི་རྩེ་དགའ་ཐེག་དགུའི་
ཀླུར་ལེན་པ། །འཛམ་གླིང་འདི་ན་ཀུན་མཁྱེན་ཡབ་སྲས་ཙམ། །
གཞུང་ལུགས་འདི་འདྲ་རྒྱལ་བའི་བསྟན་པ་ཀུན། །ཚང་བ་ལགས་
ཀྱིས་དེ་ལས་གཞན་གྱུར་པའི། །བསྟན་བཅོས་ཐམས་ཅད་ཕྱོགས་རེ་
ནས་ཟབ་ཀྱང་། །ཐེག་དགུའི་ཟབ་གནད་ཐུས་ཀ་མ་ཚང་ནོངས། །
སྙིགས་དུས་འདི་ན་རྒྱལ་བསྟན་ཕྱོགས་རེར་གཅོད། །རྟོག་གེ་ཟོལ་
མས་མཚན་ཉིད་གཞུང་ལུགས་བསླད། །རྫུན་གཏེར་ཟོག་པོས་་་་་་
གསང་སྔགས་བསྟན་པ་བསྣུབ། །སུས་ཀྱང་གང་དུ་རང་བཟོ་བགྱིད་
དུས་འདིར། །ལུང་རིགས་མཁས་པའི་གཞུང་དང་ཆོས་མཐུན་ལ། །
ཉམས་མྱོང་གྲུབ་པའི་མན་ངག་མ་ནོར་བ། །ཡིད་ཆེས་རྒྱལ་བའི་་་་
བཀའ་དང་དབྱེར་མེད་པ། །ཀུན་མཁྱེན་གཞུང་བཟང་འདི་ལས་
གཞན་གྱིས་ཅི། །གཞུང་བཟང་འདི་དག་མེ་ཏོག་ཕྲེང་བཞིན་དུ། །
སྤྱི་བོས་བླང་ནས་ཉན་འཆད་འཛིན་པ་དེ། །སྐལ་བཟང་འདི་་་་་་
ལགས་བསྟན་འཛིན་སྐྱེས་བུ་དེ། །ཀུན་མཁྱེན་བླ་མའི་རྗེས་སུ་་་་་་
འཇུག་པའང་དེ། །དེ་ལས་གཞན་དུ་ཆོས་བརྒྱད་བསྒྲུབ་པའི་བློས། །
མཁས་པའི་གཞུང་ལུགས་དཀྲུགས་པ་མི་མཛེས་ཏེ། །ཀུན་མཁྱེན་
304


49040323.tif
གསུང་གི་རྗེས་གནང་མ་ཐོབ་པར། །ལེགས་བཤད་རྐུ་བ་བསྟན་་་་་
འཛིན་ཇི་ལྟར་ཡིན། །སང་ཡང་རྒྱལ་བའི་གསུང་དང་དབྱེར་མེད་པ།།
ལེབས་བཤད་འདི་འདྲ་རྙེད་པར་དཀའ་བས་ན། །སེམས་ལྡན་ཡོད་
ན་བཞུང་བཟང་འདི་དག་ལ། །བརྩོན་བས་ཉན་འཆད་སྒྲུབ་པར་
ཅིས་ཀྱང་བསྐུལ། །འདི་འདྲའི་ལེགས་བཤད་སྔོན་ཆད་མ་བྱོན་ན། །
ཕྱིན་ཆད་འབྱོན་འགྱུར་གཏན་ནས་ཅི་ལྟར་ཡོད། །མན་ངག་སྟོང་
གི་གཏེར་ཁ་འདི་ཡིན་གྱིས། །གཏེར་འདི་འབྱེད་ལ་བློ་གྲོས་གཟུང་
རྣོན་རྡོར། །དད་པ་གསུམ་དང་ཤེས་རབ་སྐལ་པ་ཡིས། །ཀུན་་་་་་
མཁྱེན་བླ་མའི་དགོངས་པའི་གཏེར་བླང་ནས། །རང་གིས་ཉམས་
བླང་གཞན་ལ་སྤེལ་བརྩོན་པ། །གཏེར་སྟོན་དེ་ཡིན་གྲུབ་ཐོབ་་་་་་
དངོས་ཀྱང་དེ། །དེ་ལས་གཞན་དུ་ཉམས་ཆོས་ཟ་ཟི་དང་། །བསྐྱེད་
རྫོགས་མེད་པའི་སྒྲུབ་ཐབས་དུམ་བུའི་ཆོས། །ཅི་ཙམ་མང་ཡང་་་་་
མཁས་པས་ཞེ་ཁྲེལ་ཞིང་། །སངས་རྒྱས་གཉིས་པའི་བསྟན་པའི་བླ་
འཚོང་ཡིན། །སངས་རྒྱས་དངོས་དང་འདྲ་བའི་མཁས་གྲུབ་ཀྱི། །
གསུང་ལ་ཡིད་ཆེས་ཉམས་ལེན་མི་བགྱིད་པར། །སོ་སྐྱེས་འཁྲུལ་པ་
ལས་ཀྱང་ཉིང་འཁྲུལ་གྱི། །གཏམ་ལ་རེ་བ་ཆོས་སྐལ་ཆད་པའི་་་་་་
རྟགས། །ཉམས་ལེན་ཡིན་ན་ཌཱ་དྲིལ་ཁྲོལ་ཁྲོལ་དང་། །ཕྲེང་བ་ཁྲོག་
ཁྲོག་ཅིས་ཀྱང་མི་དགོས་ཀྱི། །ངལ་བསོ་གསུམ་དང་ཡོན་ཏན་རིན་
305


49040324.tif
པོ་ཆེར། །གཞུང་ལུགས་གདམས་པར་ཤར་བའི་ཉམས་ལེན་དགོས། །
ཉམས་ལེན་ཁ་ལ་ཁྱེར་བས་ཅི་ཕན་གྱིས། །ཚིག་དོན་གོ་བ་བླང་ནས་
སྐྱོར་སྦྱང་དང་། །དགོས་དོན་སེམས་དང་བསྲེས་ནས་བློ་སྦྱང་ཞིང་།།
གནད་དོན་ཐུན་དུ་བཅད་ལ་ཉམས་ལེན་དགོས། །དེ་ལྟར་ཤེས་ན་
རྒྱལ་བའི་རྗེས་སུ་ཞུགས། །བཤད་དང་སྒྲུབ་པའི་བསྟན་པ་དུས་་་་་
གཅིག་ཟིན། །ལུང་དང་རྟོགས་པའི་ཆོས་ལ་རང་དབང་བསྒྱུར། །
མི་རིང་ཆོས་རབ་རྣམ་འབྱེད་རྟོགས་པ་སྐྱེ། །དེ་ལས་གཞན་དུ་ཆོས་
ཅན་མི་ཤེས་པའི། །ཆོས་ཉིད་རྟོགས་བློ་འཕགས་པའི་ཡེ་ཤེས་མིན། །
ཇི་ལྟ་མཁྱེན་ཅིང་ཇི་སྙེད་མི་མཁྱེན་པའི། །འཕགས་པ་ཡོད་པ་རྒྱལ་
བའི་གཞུང་ལུགས་མིན། །དེ་སླད་རྒྱལ་བ་ཀུན་གྱི་ལམ་པོ་ཆེ། །བྱང་
ཆུབ་སེམས་མཆོག་བདེ་ནས་བདེ་བའི་ལམ། །ཆེ་འབྲེལ་ཆུང་འབྲེལ་
གཅིག་ཏུ་འཚེར་བའི་ཆོས། །འདི་གཅིག་བསྒོམ་ན་སངས་རྒྱས་ལག་
རྩེར་ཡོད། །དེས་ན་བདག་དང་ཁྱོད་ཀྱང་ཀུན་མཁྱེན་རྗེའི། །
གཞུང་བཟང་འདི་དང་ནམ་ཡང་མི་འབྲལ་ཞིང་། །བྱང་ཆུབ་་་་་་
སེམས་ཀྱི་སྤྱོད་པས་རྒྱུད་གྲོལ་ནས། །ནམ་མཁར་མཉམ་པའི་འགྲོ་
ལ་ཕན་ཕྱིར་སྨོན། །ཉམས་སུ་མ་ལོན་ནེ་ཙོའི་འདོན་པ་ལྟའི། །ཆོས་
བཤད་སྨྲ་བའི་མོས་པ་ཡོད་མིན་ཡང་། །རྒྱལ་བ་གཉིས་པ་ཀུན་་་་་་
མཁྱེན་ཡབ་སྲས་ཀྱི། །གསུངས་གིས་མི་བསླུ་བ་ཡི་དབང་བགྱིས་ནས།།
306


49040325.tif
ཆོས་མཐུན་གྲོགས་གྱིས་ཡང་ཡང་བསྐུལ་བའི་ལན། །ཅིས་ཀྱང་མ་
ལྡོག་རྫ་སྟོད་ཆར་སྐྱེས་པའི། །ཨ་བུ་ཧྲལ་པོས་བདེན་གཏམ་ཟངས་
མ་བྲིས། །ཀུན་གྱིས་ཡིད་ཆེས་གནས་སུ་འགྱུར་བར་ཤོག །དགེའོ། །
དགེའོ། །དགེའོ།།
1ངེས་འབྱུང་སོ་ཐར་རྩ་བ་བརྟན་པ་ལ། །གཞན་ཕན་བྱང་་་་
སེམས་ལོ་འདབ་རྣམ་པར་རྒྱས། །གསང་སྔགས་ཟབ་ལམ་འབྲས་
བཟང་དར་བབ་པའི། །ལེགས་བཤད་གཞུང་འདི་བཟའ་ཤིང་ལྗོན་
པ་བཞིན། །སྐལ་བཟང་གང་ཞིག་ལམ་མཆོག་འབྲས་བཟང་རོ །
མྱོང་འདོད་དད་གསུམ་མཆུ་སྒྲོས་སྐྱོད་པ་གང་། །ཐབས་ཤེས་་་་་་
གཤོགས་པས་ཆོས་དབྱིངས་མཁར་བགྲོད་དེ། །སྐུ་བཞིའི་གླིང་དུ་མི་
ཐོགས་འགྲོ་བར་ངེས། །དེ་ཕྱིར་འཆད་རྩོད་རྩོམ་པའི་རྣམ་དཔྱོད་ཀྱི།།
ལང་ཚོའི་ཉིན་བྱེད་བཤད་རླབས་བཀྲག་འབར་བ། །བློ་གསལ་བློ་
ཡི་པདྨོ་ཁ་འབྱེད་པའི། །སྐལ་བཟང་ཉིན་བྱེད་གཞོན་ནུ་དེང་ཤར་
རོ། །ཉིན་མོའི་དཔལ་འདི་གང་གི་སྐལ་བ་རུ། ཐོབ་དེ་ཆུད་མ་ཟོས་
པ་དེའི་འོད་སྣང་། །བློ་གྲོས་པདྨོའི་གཉེན་དུ་འཐུང་ཤེས་ན། །
ལེགས་ལམ་དཔལ་བརྒྱ་མ་བོས་བཞིན་དུ་འདུ། །ཞེས་པའང་དཔལ་
སྤྲུལ་པས་སོ།
(གྲོགས་བཟང་པོའི་ཀུན་སྤྱོད་འདི་ལྟར་འགོ། །གྲོགས་ཤེས་
307


49040326.tif
རབ་ཅན་བསྟེན་ན་བློ་གྲོས་འཕེལ། །གྲོགས་སྙིང་རྗེ་ཅན་བསྟེན་ན་
བྱང་སེམས་སྐྱེ། །གྲོགས་ཆོག་ཤེས་ཅན་བསྟེན་ན་འདོད་པ་ཆུང་། །
གྲོགས་གཏོང་ཕོད་ཅན་བསྟེན་ན་གཏོང་སེམས་འབྱུང་། །གྲོགས་ཞི་
དུལ་ཅན་བསྟེན་ན་རང་རྒྱུད་བཟང་། གྲོགས་སྐྱོ་ཤས་ཅན་ལས་སྐྱོ་
ཤས་དང་། །གྲོགས་ངེས་འབྱུང་ཅན་བསྟེན་ལས་ཐར་འདོད་འབྱུང་།།
གྲོགས་ཕྱི་མ་གཉེར་བསྟེན་དགེ་བ་དྲན། །གྲོགས་བཟང་པོ་བརྟེན་
ལས་ངེས་འབྱུང་སྐྱེ། །གྲོགས་ཆོས་པ་བརྟེན་ལས་ཆོས་སྒྲུབ་དྲན། །
གྲོགས་འདོད་པ་ཆུང་བསྟེན་ཆོག་ཤེས་འབྱུང་། །གྲོགས་བརྩོན་་་་་་
འགྲུས་ཅན་ལས་སྙིང་སྟོབས་ཆེ། །གྲོགས་དམ་པ་དང་འགྲོགས་ན་
ཡོན་ཏན་འགོ། །གྲོགས་ཐར་འདོད་ཅན་བསྟེན་གཏན་བདེ་གཉེར།།
གྲོགས་དགེ་སེམས་ཅན་ལས་དགེ་བློ་འབྱུང་། །གྲོགས་དག་སྣང་་་་་
ཅན་ལས་དད་པ་སྐྱེ། །གྲོགས་བློ་ལྡན་དང་འགྲོགས་ན་གཏན་་་་་་
འདུན་འགྲུབ། །གྲོགས་བཟང་པོའི་ཀུན་སྤྱོད་དེ་ལྟར་ཡིན། །དོན་
དེ་ཕྱིར་དགེ་བའི་གྲོགས་པོ་བསྟེན། །གྲོགས་ངན་པའི་ཀུན་སྤྱོད་་་་་
འདི་ལྟར་འགོ། །གྲོགས་གཏི་མུག་ཅན་བསྟེན་ཤེས་རབ་འགྲིབ། །
གྲོགས་ཞེ་སྡང་ཅན་བསྟེན་རང་རྒྱུད་ངན། །གྲོགས་འདོད་ཆགས་
ཅན་བསྟེན་ན་ན་ཆུང་དྲན། །གྲོགས་སེར་སྣ་ཅན་བསྟེན་ན་སེར་སྣ་
སྐྱེ། །གྲོགས་ང་རྒྱལ་ཅན་བསྟེན་ན་འགྱིང་ཚུགས་དྲན། །གྲོགས་་་་་
308


49040327.tif
ངེས་འབྱུང་མེད་བསྟེན་ཚེ་འདིར་ཆགས། །གྲོགས་འདིར་སྣང་་་་་་
གཉེར་བསྟེན་ཕྱི་མ་བརྗེད། །གྲོགས་ཐ་ཆད་བསྟེན་ལས་སོ་ནམ་དྲན།།
གྲོགས་ཁེ་སྤོགས་ཅན་བསྟེན་ཚོང་བྱེད་སེམས། །གྲོགས་ནོར་སྲེད་
ཅན་བསྟེན་གསོག་འཇོག་དྲན། །གྲོགས་ལེ་ལོ་ཅན་བསྟེན་སྒྱིད་་་་་་
ལུགས་འགྱུར། །གྲོགས་རྣམ་གཡེངས་ཅན་བསྟེན་གཡེང་བས་འཁྱེར།།
གྲོགས་སྣང་ཤས་ཅན་བསྟེན་ཚེ་འདིར་གཡེངས། །གྲོགས་སྡིག་ལྡན་
དང་འགྲོགས་སྡིག་སེམས་སྐྱེ། །གྲོགས་དད་མེད་དང་འགྲོགས་དག་
སྣང་ཆུང་། །གྲོགས་མདོ་ཤོར་དང་འགྲོགས་མི་དགེ་དྲན། །གྲོགས་
ངན་པའི་ཀུན་སྤྱོད་དེ་ལྟར་ཡིན། །དོན་དེ་ཕྱིར་སྡིག་པའི་གྲོགས་པོ་
སྤོངས། །ཞེས་པ་འདི་བླ་མ་རིག་འཛིན་རྒྱ་མཚོའི་ངོར་དཔལ་སྤྲུལ་
པས་སོ། །དགེའོ།།
ལྟན་མོ་མཉྫུ་ཤྲཱི་ཡེ། རྒྱལ་བ་ཀུན་གྱི་རྨད་བྱུང་མཁྱེན་པའི་་་་་་
དཔལ། །བརྩེ་བའི་ཐུགས་རྗེ་གཟུགས་ཀྱི་སྐུར་བསྟན་ནས། །ནུས་
པའི་སྟོབས་ཀྱིས་འགྲོ་བའི་མགོན་མཛད་པ། །རྒྱལ་སྲས་སེམས་་་་་་
དཔའ་འཇམ་དཔལ་དཔའ་པོས་སྐྱོངས། །དལ་བའི་རང་བཞིན་་་་
སྐྱོན་དང་བྲལ་རྙེད་ནས། །འབྱོར་པའི་ཡོན་ཏན་ཚང་བའི་གཞོན་
ནུ་ཁྱེད། །ཚུལ་བཞིན་རྒྱལ་བའི་བསྟན་ལ་སློབ་འདོད་ན། །ཐོས་་་་
བསམ་བསྒོམ་གསུམ་ཚང་པའི་ཉམས་ལེན་དགོས། །ཐོས་པ་མེད་
309


49040328.tif
པའི་བསྒོམ་པ་བྱེད་ལོ་ཕལ། །གནད་མེད་དགེ་སྦྱོར་མུན་པའི་་་་་་
མདའ་འཕེན་གྱིས། །རང་རྒྱུད་མ་དུལ་ཆོས་པའི་གཟུགས་བརྙན་
ཅན། །ཡང་དགེ་ཆོས་ལ་རྒྱབ་འགལ་སོང་བ་མང། །ཐོས་པ་གང་
ལས་ཐོས་པར་བྱ་བའི་ཡུལ། །མཁས་ཤིང་བརྩེ་བས་སྟོན་ལ་མི་ངལ་
བའི། །ཡང་དག་སློབ་དཔོན་བསྟེན་ལ་རག་ལས་པས། །ཡོན་ཏན་
ཚོགས་མངའ་འབད་པས་བཙལ་པར་བྱ། །འབྲི་ཀློག་སྒྲ་དང་རིག་
པའི་གནས་མཐའ་དག །ཐོས་བསམ་སྒོམ་པའི་ཆོས་ཀྱི་རྟེན་ཡིན་
པས། །ཤེས་བྱའི་ཆོས་ཀུན་སྤང་བླང་བྱ་བའི་ཕྱིར། །ཤེས་ནས་ཡོན་
ཏན་སྣ་ཁ་མང་དུ་ཚོལ། །གཞོན་ནུའི་དུས་སུ་སློབ་གཉེར་མ་བྱས་ན། །
ན་སོ་སོན་ནས་འགྱོད་པའི་བློ་སྐྱེ་བས། །ད་ལྟའི་སྐབས་འདིར་་་་་་
བསླབ་སྦྱང་ཁོ་ན་གཙོ། །བསླབ་བྱའི་གནས་དང་གང་ལས་སློབ་་་་་
པའི་ཡུལ། །འདམ་ཀ་མི་བྱེད་སུ་ཡིས་ཅི་ཤེས་པ། །དེ་དང་དེ་ལས་
འཕྲལ་དུ་བསླབ་གྱུར་ན། །ཐིག་པ་བསགས་པས་རྒྱ་མཚོར་འགྱུར་
བ་བཞིན། །ཡོན་ཏན་ཚོགས་ཀྱིས་རང་བློ་ཁེངས་པར་འགྱུར། །
སྐྱོན་བརྒྱ་ཚང་བའི་མི་ངན་ཕལ་པ་ལ། །ཤེས་བྱ་རིག་པའི་ཡོན་ཏན་
གཅིག་སྣང་ཡང་། །སྐྱོན་ལ་མི་སེམས་ཡོན་ཏན་དེ་བླང་སྟེ། །ངང་
པས་ཆུ་ལས་འོ་མ་འབྱེད་པ་བཞིན། །ཐོས་པ་ལས་ཀྱང་ཉམས་ལེན་
གནད་འཚོལ་ཞིང་། །མང་དུ་ཐོས་ཀྱང་ང་རྒྱལ་སྤངས་པའི་བློས། །
310


49040329.tif
ཐོས་པས་རང་རྒྱུད་གྲོལ་བའི་ཚུལ་ཤེས་ནས། །དང་པོ་ཐོས་པ་ཁོ་ན་
རྩལ་དུ་ཐོན། །ཅུང་ཟད་ཉམས་ལེན་ཆོས་ཀྱི་གནད་ཤེས་ནས། །
རང་བློ་གཏིང་ནས་མོས་པ་མ་ཐོབ་པར། །ནེ་ཙོའི་འདོན་པ་སྤྲེའུའི་
མཉམ་བཞག་ལྟའི། །ཁ་ཐོན་དགེ་སྦྱོར་བྱེད་བློ་ངལ་བའི་རྒྱུ། །དེས་
ན་གཞོན་ནུ་རིག་པ་རྣོ་བའི་དུས། །བླུན་སྒོམ་རྒན་པོའི་ལད་མོ་མི་
བྱེད་པར། །ཡང་དག་ཐོས་པའི་ཆོས་ཀྱི་མིག་བཙལ་ནས། །གང་་་་
ཐོས་ཆོས་དེ་རང་གི་རྒྱུད་དང་བསྲེ། །ཐོས་པས་ཉམས་ལེན་ཆོས་ཀྱི་
གནད་ཤེས་ནས། །ཐོས་དོན་གོ་ཡུལ་ཙམ་དུ་མི་བཞག་པར། །བློ་
ལྡོག་བཞི་དང་དད་དང་སྙིང་རྗེ་སོགས། །བསམ་བྱའི་ཆོས་ཀྱིས་་་་་
རང་རྒྱུད་འདུལ་བ་གནད། །བསམ་པས་རང་བློ་གཏིང་ནས་ཆོས་
ལ་འགྱུར། །ཚེ་འདིའི་ཞེན་པ་རྩད་ནས་ལེགས་ཆོད་ཅིང་། །བཅོས་
མ་མིན་པའི་ངེས་འབྱུང་བྱང་ཆུབ་སེམས། །རྒྱུད་ལ་སྐྱེས་ན་ད་་་་་་
གཟོད་བསྒོམ་ལ་ཞུགས། །དེ་ནས་རི་ཁྲོད་དབེན་པའི་གནས་བཙལ་
ནས། །སྙིང་ནས་དམ་བཅའ་བརྟན་པོ་མི་འགྱུར་བས། །ཚེ་འདི་ཁོ་
ནས་ལམ་མཆོག་མཐར་ཕྱིན་ཏེ། །རང་གཞན་དོན་གཉིས་ལྷུན་གྱིས་
གྲུབ་པར་མཛོད། །དེ་ལྟར་མ་བྱས་གོ་རིམ་འཛོལ་བའི་ཆོས། །
གཞོན་ནུས་བསྒོམ་དང་རྒན་པོས་བསློབ་གཉེར་གྱིས། །རང་ལ་མི་
ཕན་གཞན་དག་འཕྱ་བས་ན། །དུས་དང་བསྟུན་པའི་བསྟན་པའི་
311


49040330.tif
གོ་རིམ་གཅེས། །དེ་ལྟར་ཐོས་བསམ་སྒོམ་ལས་བརྩམ་པའི་གཏམ། །
གང་ཞིག་སྨྲས་ཀུན་ཁྱེད་ཀྱིས་ལེགས་བསྒྲུབས་ནས། །འཁྲུལ་མེད་
རྒྱལ་བའི་བསྟན་པ་རིན་པོ་ཆེ། །ཚུལ་དང་མཐུན་པར་རྒྱུད་ལ་་་་་་
འབྱོར་བར་ཤོག །རྒྱལ་བསྟན་ལུང་དང་རྟོགས་པའི་དམ་ཆོས་ཀྱིས།།
རང་རྒྱུད་ལམ་གྱི་ཆོས་ཀུན་ཡོངས་རྫོགས་ནས། །མཐའ་ཀླས་འགྲོ་
བ་ཀུན་གྱི་དོན་སླད་དུ། །ཡང་དག་རྒྱལ་བའི་གོ་འཕང་ཐོབ་པར་
ཤོག །གནས་སྐབས་སུ་ཡང་ཚེ་རིང་ནད་མེད་ཅིང་། །བསམ་དོན་
ཀུན་འགྲུབ་ཐོས་བསམ་སྒོམ་ལྡན་པའི། །ཡང་དག་བཤེས་གཉེན་
རྙེད་ནས་མཉེས་བྱེད་ཅིང་། །དེ་ཡི་ཐུགས་མཛོད་བདུད་རྩི་ལོན་་་་
པར་ཤོག །བསླབ་ན་འཇམ་དཔལ་གཞོན་ནུའི་མཁྱེན་པ་རྒྱས། །
བསྒྲུབས་ན་སྤྱན་རས་གཟིགས་དབང་བརྩེ་བ་ཐོབ། །གཞན་དོན་
ཕྱག་ན་རྡོ་རྗེའི་ནུས་པ་རྙེད། །རྒྱལ་སྲས་རིགས་གསུམ་མགོན་དང་
དབྱེར་མེད་ཤོག །གཞོན་ནུ་པདྨ་དཔལ་བཟང་གི་བཞེད་ངོར་་་་་་
དཔལ་དགེས་སོ། །དགེའོ།།
༈བསྐལ་བཟང་ཐུབ་པ་རྫོགས་སངས་རྒྱས་དང་། །ཉེ་བའི་་་་་
སྲས་ཆེན་འཇམ་པའི་རྡོ་རྗེའི། །བྱིན་རླབས་གཟི་དེས་ཁྱེད་བློའི་་་་་
ཉོན་མོངས། །དྲྭ་བ་བཅད་པའི་ཤིས་པས་སྐྱོངས་ཤིག །མཛེ་བོ་་་་་
སྙོན་པ་ཨ་བུ་ཧྲལ་པོ། །དུག་ལྔ་མེ་འབར་རང་གཤེས་ལགས་ཀྱང་། །
31་2


49040331.tif
རྒ་བའི་གྲོང་སྒོ་རྡོག་པས་ནོན་ཞིང་། །འཆི་བའི་ནད་ཀྱིས་ཐེབས་པ་
ཤེས་དགོས། །མ་འཁྲུལ་མ་འཁྲུལ་རང་བསམ་ཐོང་ལ། །རང་གི་སོ་
ནམ་གཏན་ལ་ཕབ་ནས། །འཆི་ནད་ཐེབས་པའི་བློ་སྣ་དགོས་ཀྱིས། །
འཆི་མེད་ལྷ་འདྲའི་བག་མེད་མ་བྱེད། །ཡང་ནས་ཡང་དུ་བསམ་བློ་
བཏང་ནས། །རང་གི་གནས་སྐབས་རང་གིས་བརྟགས་ན། །ཡེངས་
བས་གློ་བུར་མྱོས་པ་སྲིད་ཀྱང་། །རང་གི་རང་དབང་ཕལ་ཆེར་ཡོད་
འགྲོ། །ཅུང་ཟད་ཅུང་ཟད་རྐྱེན་གྱིས་མྱོས་པའི། །འཁྲུལ་བའི་་་་་་
གཞན་དབང་མེད་མི་སྲིད་ཀྱང་། །ཧ་ཅང་ཐལ་བའི་སེམས་ཀྱི་ཟུག་
རྔུ། །བག་ཕེབས་བྱེད་ལ་དོགས་ཟོན་རེམ་དགོས། །ཡུལ་ཕྱོགས་་་་་
འདི་ན་རང་ལས་ངན་པ། །མེད་པར་ཤེས་པའི་ཉམས་ཆུང་ངང་་་་
ནས། །འབྲེལ་འདྲིས་ཉུང་ཞིང་མལ་ས་ནོན་པའི། །རང་མགོ་དམ་
པའི་ཆོས་ཀྱིས་འདོན་མཛོད། །དྲོ་འཇམ་མལ་ན་ལྷ་ཡུལ་མཛེས་པའི།།
དཀར་དམར་མེ་ཏོག་བཀྲ་བ་མེད་ཀྱང་། །ལྷ་ལས་ལྷག་པའི་བདེ་
སྐྱིད་ཡོད་ཀྱིས། །བག་ཞིག་ཕབ་ན་འདི་རུ་རྫོབ་མཛོད། །གང་དང་
འགྲོགས་ན་ཉོན་མོངས་འཕེལ་ཞིང་། །མ་བརྟགས་སྤྱོད་པ་ཤུགས་
ཀྱིས་འགོ་བས། །གྲོགས་ངན་གནས་ལ་བག་ཟོན་གྱིས་དང་། །ཀུན་
མཐུན་གཤིས་བཟང་མིན་ཀྱང་བཟོད་དོ། །རང་གི་རྒྱུད་ལ་ལྷག་་་་་
པར་ལྡང་བའི། །ཉོན་མོངས་དེ་ལ་གཉེན་པོ་མེད་ན། །ཆོས་ཀྱིས་
313


49040332.tif
སེམས་ལ་ཇི་ཞིག་བགྱི་ཡིས། །དུག་ལྔའི་རྟོག་ངན་འབུར་འཇོམས་
རིམ་དགོས། །དགེའོ།།
།སྐྱབས་གསུམ་རྒྱལ་བ་ཀུན་གྱི་ངོ་བོ། །མཚུངས་མེད་ཐུགས་
རྗེ་མཆོག་གི་གཏེར་མཛོད། །དྲིན་ཆེན་རྩ་བའི་བླ་མ་མཁྱེན་ནོ། །ཚེ་
རབས་ཀུན་ཏུ་ཐུགས་རྗེས་ཟུང་ཤིག །ཀྱེ་མ་དེང་སང་སྙིགས་མའི་
དུས་འདིར། །ཆོས་ཁྲིམས་དར་གྱི་མདུད་པ་ལྷོད་ཅིང་། །རྒྱལ་་་་་་
ཁྲིམས་གསེར་གྱི་གཉའ་ཤིང་ཆག་ནས། །བྱ་སྤྱོད་ཐམས་ཅད་ལོག་
པར་སོང་མཐུས། །སྣོད་བཅུད་ཐམས་ཅད་སྡུག་བསྔལ་རང་བཞིན།།
སྤྱོད་ལམ་ཐམས་ཅད་མ་རབས་ལད་མོ། །སྨྲ་བརྗོད་ཐམས་ཅད་་་་་
རྫུན་གྱི་འཁོར་ལོ། །ལོངས་སྤྱོད་ཐམས་ཅད་སྡིག་པའི་གཡོ་བཀོལ། །
སྙིགས་མའི་རང་མཚང་འདི་འདྲ་ལགས་སོ། །ངེས་འབྱུང་བྱང་་་་་་
སེམས་ཆོས་ཀྱི་རྩ་བས། །རང་རྒྱུད་འདུལ་བ་ཡལ་བར་དོར་ནས། །
སྔགས་སྤྱོད་ཐོ་ཅོས་མི་འགོ་བསྐོར་བསྐོར། །ཕྱི་མའི་འབྲས་བུ་དམ་
སྲི་རྒྱལ་འགོང་། །བསྐྱེད་རྫོགས་མེད་པའི་མནན་བསྲེགས་འཕང་
གསུམ། །ངག་ནུས་མེད་པའི་མཐུ་བཏད་བྱད་གསུམ། །དཔའ་་་་་་
དཔུང་མེད་པའི་དམེ་འཁྲུགས་གྱོད་གསུམ། །དུས་ངན་འབོད་པའི་
གཡབ་མོ་འདུག་གོ། །གཏད་ན་མི་བསླུ་དཀོན་མཆོག་རིན་ཆེན། །
སྐྱབས་གནས་གཅིག་ཆོག་ཡལ་བར་དོར་ནས། །ལྷ་ལ་བོས་ཀྱང་ལྷ་
314


49040333.tif
བསྲུང་མི་འགོ། །མི་ལ་རྒྱབ་བརྟེན་མེད་པ་དེ་ལགས། །འཕྲལ་ཕུག་
དགེ་བ་བདེན་གཏམ་ཟོལ་མེད། །དྲང་པོའི་གཞུང་ལམ་ཡལ་བར་
བོར་ནས། །གཡོ་སྒྱུའི་བསྐོར་ཡུས་ཆེད་དུ་གཉེར་ཡང་། །ནམ་ཕུག་
ཕུང་བའི་བློ་ཉེས་དེ་ལགས། །ཕ་རོལ་ཟིལ་གནོན་བསོད་ནམས་་་་་
གཟི་བརྗིད། །དཀོན་མཆོག་མཆོད་བའི་རང་འབྲས་ལགས་ན། །
གཞན་འབྱོར་མི་བཟོད་ཕྲག་དོག་སྤྱོད་པའི། །བསམ་ངན་མཚོན་ཆ་
རང་ལ་འཁོར་འོང་། །རྒྱལ་པོའི་སྲིད་དང་ཡུལ་གྱི་དར་གུད། །
སྐབས་རེ་སྐབས་རེའི་དུས་ཀྱི་འགྱུར་བ། །རྟག་བརྟན་མེད་པ་་་་་་
འཁོར་བའི་མཚན་ཉིད། །གཏིང་ནས་གོ་ན་དགའ་སྡུག་ཅི་དགོས། །
ཅུང་ཟད་ལེགས་ན་ཁེངས་པ་སྐྱེ་ཞིང་། །ཕྲན་ཚེགས་ཉེས་ན་སེམས་
རྩ་ཞུམ་པ། །དཔའ་བརྟན་སྐྱེ་བོའི་སྤྱོད་པ་མ་ལགས། །མི་ཁེངས་མི་
ཞུམ་དམ་པའི་རང་གཤིས། །དོན་ཆེན་བསྒྲུབ་ལ་ངང་ཆེན་བསྲིང་ན།།
ཆོས་དང་སྲིད་ཀྱི་བྱ་བ་གང་ཡང་། །འདི་འདྲ་འདི་དགོས་སྐབས་སུ་
བབས་དུས། །ལེགས་ལམ་འགྱུར་མེད་ཤུགས་ཀྱིས་འཁོར་འོང་། །
འདོད་འབྱུང་ནོར་བུ་བསམ་པ་བཟང་པོ། །དགྲ་གཉེན་མེད་པར་
རྒྱུད་ལ་སྐྱེས་ན། །བསམ་པའི་དོན་ཀུན་མི་འགྲུབ་མི་སྲིད། །རྒྱལ་
སྲས་སྤྱི་ཡི་ལམ་ཆེན་དེ་ཡིན། །བྱ་བའི་ལེགས་ཉེས་ལས་ཀྱིས་བརྐོས་
པས། །འདི་བྱ་འདི་བྱེད་བསམ་བློ་མ་མང་། །རང་སེམས་གཡེང་བ་
3།5


49040334.tif
གྲོག་སྐམ་ཉ་རྒྱ། །རེ་འདོད་འབྲས་བུ་འབྱོར་པ་དཀའ་འོང་། །ཀུན་
ལ་ཕན་འདོད་བསམ་པ་བཟང་པོ། །གཞི་རུ་བཟུང་ན་ལུས་ངག་བྱ་
སྤྱོད། །ཅི་ལྟར་བྱས་ཀྱང་དམ་པའི་ཆོས་ཡིན། །གཅིག་ཆོག་འདི་ལ་
གཅིག་ཏུ་དྲིལ་མཛོད། །བྱང་ཆུབ་སེམས་དཔའི་སྤྱོད་པ་ཤེས་ན། །
ཆོས་དང་སྲིད་ཀྱི་བྱ་བ་མི་འགལ། །དེ་ཡི་རྩ་བ་གཞན་ཕན་སྙིང་རྗེ། །
སྐད་ཅིག་རེ་བཞིན་མི་བརྗེད་དྲན་མཛོད། །གདོས་བཅས་ལུས་འདི་
རང་དབང་མེད་ཀྱང་། །རྣམ་རྟོག་སེམས་འདི་གཞན་དབང་མི་་་་་
འགྱུར། །ཆོས་དང་རང་སེམས་འཕྲལ་འཕྲལ་བསྲེས་ན། །ལྷ་ཆོས་
བསྒྲུབ་ཟེར་གཡེལ་ཆེན་མི་དགོས། །དད་དང་སྙིང་རྗེ་རྒྱུད་ལ་་་་་་
བརྟེན་ན། །མ་བྱེད་ཟེར་མཁན་སུ་ཡང་མི་འོང་། །མཆོག་གསུམ་བླ་
མར་གསོལ་བ་བཏབ་ན། །ཆོས་མཐུན་བྱ་བ་ཤུགས་ཀྱིས་འགྲུབ་་་་་
འོང་། །མཁར་ལས་རྩིགས་བཟོའི་གྲབ་ཤམ་ལྟ་བུ། །ཐར་ལམ་་་་་་
བསྒྲུབ་ལ་དགོས་པ་མ་ལགས། །སྐད་ཅིག་གཅིག་ལ་སེམས་ཀྱི་རྣམ་
རྟོག །ཆོས་ཕྱོགས་བསྒྱུར་བ་དེ་ག་ལགས་མོད། །འཇིག་རྟེན་བྱ་བ་
ཐམས་ཅད་བཞག་ནས། །ཆོས་བསྒྲུབ་ཟེར་བ་ད་ལྟ་དཀའ་བས། །
འཇིག་རྟེན་བྱ་བ་ཅི་བྱེད་ཐམས་ཅད། །བསམ་པ་བཟང་པོའི་་་་་་
གསེར་འགྱུར་རྩིས་ཐོབ། །དེ་ལྟར་མཛད་ན་ལུགས་གཉིས་ལྗོན་་་་་་
བཟང་། །དཔག་བསམ་དཔལ་མོའི་འབྲས་བུ་བཟུང་ནས། །ལྷ་ཡི་
316


49040335.tif
རྒྱལ་སྲིད་དབུ་རྨོག་བཙན་པའི། །རབ་དཀར་དགེ་བའི་སྨོན་འདུན་
ཞུའོ། །རྒན་པོའི་མིག་བརྟུལ་བློ་རིག་རྒུད་ཅིང་། །སྣག་ཤོག་སོགས་
ཀྱི་འབྱོར་པ་དཀོན་པས། །གང་ཐུགས་དགྱེས་པའི་འཕྲིན་ཡིག་་་་་་
དཀའ་ཡང་། །དམ་པའི་བཀའ་གསུང་གཅོག་པར་མ་ནུས། །
གཅོས་གཏམ་དུམ་ཆོད་ཡི་གེར་བྲིས་ནས། །འཕྲལ་དུ་གང་དྲན་་་་་
ཕུལ་བ་དེ་ལགས། །དགོངས་འཚམས་མེད་པར་བརྩེ་བ་ཁོ་ནས། །
སྤྱན་གྱིས་གཟིགས་ཕྱོགས་གནང་བར་ཞུའོ། །
1ཤར་རྒྱལ་མོ་རོང་བ་གར་དབང་སོགས་ཐོས་པ་ཆུང་ཞིང་ཆོས་
ལ་མོས་པ་ཡོད་པ་རྣམས་ཀྱིས་ལག་ལེན་གྱི་གནད། དང་པོ་ཆོས་་་་
སྒྲུབ་འདོད་ཡོད་ཀྱང་ཇི་བཞིན་ཐོག་ཏུ་མི་ཁེལ་བ་རང་གི་བློ་ཐག་
གཏིང་ནས་མ་ཆོད་པས་ལན། འདིའི་སྐབས་སུ་རང་གི་བློ་ཐག་་་་་
རྦད་ཀྱིས་བཅད་དེ་མཚན་ལྡན་གྱི་བླ་མ་མ་གཏོགས་སུའི་ཁ་ལ་ཡང་
མི་ཉན་པ་སྨྱོན་བ་འུར་ལངས་པ་ལྟ་བུ་ཞེས་པ་དེ་དགོས། འོན་ཀྱང་
སྔོན་འགྲོ་བློ་ལྡོག་རྣམ་བཞིས་རང་རྒྱུད་ལེགས་པར་བཏུལ་ཏེ་སྐྱིད་
སྡུག་གང་གི་སྐབས་སུའང་འཁོར་བའི་བྱ་བ་ཐམས་ཅད་སྙིང་པོ་ཏིལ་
འབྲུ་ཙམ་མེད་པར་ཤེས་ནས་མཁྲིས་ནད་ཅན་ལ་བཙོ་ཟན་བྱིན་པ་
ལྟ་བུའི་ཞེ་ལོག་པ་ཞིག་མེད་ན་གློ་བུར་གྱི་ངེས་འབྱུང་སད་སུད་ལ་
བརྟེན་ནས་བྱ་བཏང་བྱེད་སྔ་བྱས་ན་བྱ་བྲལ་བྱ་བྱེད་མང་བ་གླང་
317


49040336.tif
མཇུག་སྐར་ཁུང་དུ་འཐོག་པའམ། རྟོགས་ལྡན་ཕྱིར་ལོག་རྒྱབ་པ་
སྒོམ་ཆེན་རྙིང་པ་ཨ་ཁྱད་ཆུ་བརྡུང་བྱེད་པ་དེ་འོང་། དེས་ན་དང་
པོ་བློ་ལྡོག་རྣམ་བཞི་སེམས་ཐོག་ཏུ་སྦྱང་ནས་ཚེ་འདིའི་བྱ་བ་ཐམས་
ཅད་སྙིང་ཐག་པ་ནས་བློས་གཏོང་ནུས་པ་ཞིག་མ་བྱུང་བར་དུ་ཆོས་
ཁ་ལ་མི་འདོན། ལག་ཏུ་མི་ལེན། བྱ་བཏང་མི་བྱེད་པ་གལ་ཆེ།
སྙིང་ཐག་པ་ནས་ངེས་འབྱུང་དང་སྐྱོ་ཤས་ཞེན་ལོག་དང་མོས་གུས་
འགྱུར་བ་མེད་པ་རང་ལ་རང་ཡིད་ཆེས་པ་ཞིག་རྒྱུད་ལ་སྐྱེས་པའི་ཚེ་
ཁྲེལ་མེད་རྡོ་རྗེ་སྔོན་དུ་ལེགས་པར་བཏང་ཟིན་བ་དེའི་དུས་ལ་བབ་
པ་ཡིན་ཏེ། དེའི་ཚེ་དགྲ་གཉེན་རིང་དུ་བཞག །ཞིང་ཐ་རེངས་དུ་
བཏང་། འཇིག་རྟེན་གྱི་བྱ་བ་བྱེད་འཕྲོ་ལ་བོར། གཉེན་གྲོགས་་་་་
དང་བཟའ་ཚང་གི་ངོ་ལ་མི་བལྟ། གོང་དཔོན་དང་ཉེ་དུའི་ཁ་ལ་མི་
ཉན། རང་ཐག་རང་གིས་བཅད། སྣ་ཐག་མགོ་ལ་དཀྲིས་ཏེ་རི་་་་་
དྭགས་རྒྱ་ནང་ནས་ཤོར་བ་ལྟ་བུ་ཞིག་བྱེད་དགོས་པ་ཡིན་པར་འདུག།
དེ་ནས་ཆོས་དངོས་གཞི་སྒྲུབ་པའི་དུས་ལུས་ངག་གཡོག་པོའི་སྒྲུབ་
པའི་ཆོས་དེས་གོ་ཆེན་པོ་རང་མི་ཆོད། སེམས་དཔོན་པོས་བསྒྲུབ་
པའི་ཆོས་དེ་ཆོད་ཆེ་བ་ཡིན། བསྒྲུབ་བྱའི་ཆོས་ལའང་སྐྱབས་སེམས་
རྩ་བ་ལྟ་བུའི་ཆོས་དེ་མེད་ན། བསྲུང་སྡོམ་སྡོང་པོ་ལྟ་བུའི་ཆོས་དེ་
མི་འབྱུང་། དེ་མེད་ན་ལྟ་སྤྱོད་མེ་ཏོག་ལྟ་བུའི་ཆོས་དེ་མི་སྐྱེ། དེ་མ་
318


49040337.tif
སྐྱེས་ན་བསྐྱེད་རྫོགས་འབྲས་བུའི་ཆོས་དེ་མི་སྨིན་པས། ཐམས་ཅད་
ཀྱི་རྩ་བ་སྐྱབས་འགྲོ་སེམས་བསྐྱེད་གཉིས་ལ་ཐུག །འདི་གཉིས་པོ་
ཆོས་སྒོ་བརྒྱད་ཁྲི་བཞི་སྟོང་། ཐེག་པ་རིམ་པ་དགུའི་རྩ་བ་ཡིན།
གཞི་མ་ཡིན། སྙིང་པོ་ཡིན། གཞུང་ཤིང་ཡིན། སྲོག་ཡིན། འདི་
གཉིས་དང་མ་འབྲེལ་བའི་ཆོས་ཐམས་ཅད་ཤི་བའི་རོ་ཡིན། རོའི་
དུམ་བུ་ཡིན། སྙིང་པོ་ཅུང་ཟད་ཀྱང་མེད། རྩ་བ་འདི་གཉིས་ལ་་་་
རྒྱས་པར་བཤད་ན་མང་པོ་ཡོད་ཀྱང་། བསྡུ་ན་དཀོན་མཆོག་་་་་་
གསུམ་ལ་ཡིད་ཁྱེད་ཤེས་ཀྱི་བློ་གཏད་ཁེལ་བ་དང་། མཐའ་ཡས་་་་
པའི་སེམས་ཅན་ཐམས་ཅད་ཕམ་མར་ཤེས་ནས་གནས་སྐབས་ཕན་
བདེ་བསྒྲུབ་པ་དང་། མཐར་ཐུག་སངས་རྒྱས་ཐོབ་འདོད་ཀྱི་བློ་་་་་
དང་མི་འབྲལ་བར་བྱེད་པ་འདི་གཉིས་པོར་འདུ་བ་ཡིན། དེས་ན་
འདི་གཉིས་ཉམས་སུ་ལེན་ཚུལ་གནད་ཚིག་གི་སྤུ་ལ་མི་འཇུ་བར་་་་
ཉམས་ལེན་གྱི་རྐང་པ་ནས་ཟིན་པ་ཞིག་དགེ་བའི་བཤེས་གཉེན་ལས་
བསླབ་སྟེ་ཤེས་འཕྲལ་བླ་མའི་རྣལ་འབྱོར་དང་འཕོ་ལུང་སོགས་ཉེ་
ལམ་དང་མྱུར་ལམ་ཁྱད་པར་བ་རྣམས་ཤེས་ན་དབང་ཐོབ་ནས་་་་་
ཉམས་སུ་ལེན་ཆོག །མ་ཤེས་ཀྱང་སྐྱབས་སེམས་ལ་གཞི་བཅོལ་ནས་
བསམ་པ་བཟང་པོས་མ་ཎི་འདྲེན་གྱིན་བསྡད་ན་ཆོག་འདུག །ལར་
བརྩོན་འགྲུས་སྲོག་དང་བརྡོས་ཏེ་ལམ་བར་མ་ཆད་དུ་ཉམས་སུ་ལེན་
319


49040338.tif
པ་ཞིག་མ་བྱུང་ན་རིམ་དགུའི་ཐེག་པའི་གཞུང་ལུགས་ཤེས་ཀྱང་ཚེ་
གཅིག་གིས་འཚང་ནི་མི་རྒྱ་བར་འདུག །དཀོན་མཆོག་རིན་པོ་ཆེ་
རྣམ་པ་གསུམ་གྱི་མཚན་ཙམ་ཐོས་པའང་ནམ་ཞིག་ནི་འཚང་རྒྱ་བར་
འདུག །དེ་ཤེས་པར་གྱིས། ཤྲཱི་སེང་ནས་དཔལ་དགེས་བྲིས། །
དགེའོ།།
༈འདྲེ་མོ་ལྟས་བརྒྱ་མ་ཞེས་བྱ་བ་བཞུགས། ཇི་སྐད་དུ་རྒྱལ་་་་
སྲས་ཆེན་པོ་ཞི་བ་ལྷས། །ཕོ་ཉ་ཕོ་ཉ་མོ་ཡིས་སྔོན། །གང་ཕྱིར་དུ་
མར་གསོལ་བཏབ་ཅིང་། །སྡིག་པ་རྣམས་སམ་གྲགས་མིན་ལ། །
གང་སྒ་དོན་དུ་མ་འཛེམ་པར། །འཇིགས་པ་ལ་ཡང་བདག་ཞུགས་
ཤིང་། །རྫས་ཀྱང་ཟད་པར་བྱས་གྱུར་ཏེ། །གང་ལ་ཡོངས་སུ་འཁྱུད་
པ་ན། །མཆོག་ཏུ་དགའ་འགྱུར་དེ་དག་ཉིད། །ཀེང་རུས་ཉིད་ཡིན་
གཞན་མིན་རྣ། །ཞེས་གསུངས་པ་ལྟར། འཇིག་རྟེན་གྱི་སྐྱེ་བོ་ཤིན་
ཏུ་རྨོངས་པ་འདོད་པའི་དབང་དུ་གྱུར་པ་བུད་མེད་ཀྱིས་བྲན་དུ་་་་
བཀོལ་བ་རང་དབང་ཅུང་ཟད་ཀྱང་མེད་པ་དག་གིས་བུད་མེད་ཀྱི་
ལུས་ཀེང་རུས་རྒྱུས་པས་སྦྲེལ་བ་གཤང་ལྕི་དང་མི་གཙང་བས་གང་བ།
དྲི་ང་བ། ཡིད་དུ་མི་འོང་བ། བྱུར་ཐམས་ཅད་ཀྱི་སྣ་འདྲེན་དེ་ལ་
འདོད་བྱ་ཡིད་འོང་གི་དངོས་པོ་ལྷའི་བུ་མོ་ལྟར་བལྟས་ནས། སྲིན་
མོ་གདོང་དམར་མ། འདྲེ་མོ་འགོ་ཁྲ་མ། ཕོང་མོ་གཤིས་ངན་མ་དེ་
320


49040339.tif
བདག་གིར་བྱ་བའི་ཆེད་དུ། གསེར་དངུལ་རྟ་མཛོ་གནག་ལུག་་་་་་
སོགས་གཅེས་པའི་རྒྱུ་རྫས་མང་པོ་བཏང་། འདྲེ་མོ་ལྟས་ངན་་་་་་
བརྒྱའི་ཐོག་མ་ཉིན་བར་གྱི་འུག་རྒན་ལྟ་བུ་དེ་ཁྱིམ་དུ་འོང་བ་ལ་་་་་
དགའ་བའི་སྟོན་མོར་བྱེད་པར་རློམ་ཤིང་། སེམས་ཅན་མང་པོའི་
སྲོག་བཅད་རང་བཞན་གཉིས་ཀ་དམྱལ་བ་བསྡུས་འཇོམས་ཀྱི་ཡུལ་
ནས་བར་བསྐལ་མང་པོར་མི་ཐར་པའི་རྒྱུ་དེ་འདྲ་ཤེས་ལྡན་བསམ་
ཡོད་ཀྱི་མི་ཞིག་ཡིན་ཕྱིན་ཆད་གཏན་ནས་བྱེད་ཐབས་མི་འདུག་པས་
དཔོན་གྱི་ངག་བཀོད་བཞིན་བྱེད་ངན་དེ་འདྲ་ཕྱིན་ཆད་རྒྱུན་ཆོད་
ངེས་བྱས་ན། སྣ་ས་ཕ་མིང་ཁྱོ་ཤུགས་གྱོས་རྒྱུགས་སོགས་ཐམས་་་་་
ཅད་ལ་འདི་ཕྱི་ཀུན་ཏུ་དགེ་བ། རྒྱལ་བའི་བཀའ་བླ་མའི་གསུང་་་་
མཐོང་ཆོས་མྱོང་བ་ཐམས་ཅད་ཀྱིས་ཚད་མ་ཡིན་པས་དེ་ལུགས་སྡེ་
སྤྱིའི་སྐྱ་སེར་ནས་ཡིད་འཇགས་ཡོད་པར་གྱིས། ཆུ་བྱ་ཟླ་ཚེས་ལ།
སྐྱབས་མགོན་བླ་མ་མཆོག་གི་གདན་ས། ཡུལ་སྐྱོངས་ཟླ་རྒྱལ་འཕེན་
པོའི་མདུན་ཞོལ། རྒྱལ་བསྟན་བཤད་སྒྲུབ་གཉིས་ཀྱིས་སྐྱོང་བའི་་་་
ཆོས་སྡེ་ཆེན་པོ་ནས་མཁས་པ་དཔལ་སྤྲུལ་རྒྱལ་པོས་སྤྲིང་།།
(ན་མོ་གུ་རུ་ལྷ་ཥ་ཛྲེ། སྲིད་པའི་ཟུག་རྔུ་དྲུང་འབྱིན་པའི། །
མཆོག་གི་སྨན་པ་ཐམས་ཅད་མཁྱེན། །ལྷ་དང་མི་ཡི་རྗེར་གྱུར་པའི།།
སྐྱོབས་པ་དེ་ལ་ཕྱག་འཚལ་ལོ། །གཞན་ཕན་བྱང་ཆུབ་སེམས་ཀྱི་་་་
321


49040340.tif
སྨན། །མཐའ་ཡས་འགྲོ་བའི་གཉེན་གཅིག་པུ། །སྲིད་པའི་གདུང་
བར་བསིལ་སྦྱིན་པའི། །ཟླ་བའི་འོད་ཟེར་དེ་ཁོ་ན། །གང་ཞིག་སྲིད་
པའི་ཟུག་རྔུ་ནི། །ཇི་སྙེད་མཆིས་ཀུན་མ་རིག་པའི། །རྩ་བ་ཅན་དེ་
དེ་ལ་ཡང་། །བདག་ལྟས་ལོ་འདབ་བསྐྱེད་པ་ལགས། །རྟེན་འབྲེལ་
བཅུ་གཉིས་འཁོར་བ་ཡི། །རྩ་བ་གཅོད་པའི་ཤེས་རབ་མཚོན། །
གང་གིས་འཆང་བ་དེ་ཁོ་ན། །སྲིད་པའི་མིག་མཁན་རྒྱལ་པོ་ལགས།།
མ་རིག་རྨོངས་པའི་རྟེན་འབྲེལ་ལས། །ཆགས་སྡང་གྲང་དང་ཚ་་་་་
བའི་ནད། །སྲིད་པའི་གདུང་བ་ཇི་སྙེད་པའི། །ཕྱི་མོ་ཉིད་དུ་ངེས་
པར་གྲུབ། །དུག་གསུམ་དུག་གི་ས་བོན་ལས། །རླུང་འཁྲིས་བད་་་་
ཀུན་འདུ་བ་གསུམ། །རྣམ་པར་མ་གྱུར་གྱུར་པ་ཡི། །ལུས་དང་ནད་
ཀྱི་གཞི་མར་གྲུབ། །དེ་ལ་མཚན་ཉིད་ཉི་ཤུ་དང་། །དབྱེ་བ་བཞི་་་་
བརྒྱ་རྩ་བཞི་སོགས། །སྲིད་པའི་ཉེ་ཉོན་ཉི་ཤུ་དང་། །བརྒྱད་ཁྲི་་་་་
བཞི་སྟོང་རྒྱུ་ལས་བྱུང་། །དེ་སླད་སྲིད་པའི་ཉོན་མོངས་ནད། །ཇི་
སྙེད་ས་བོན་བཅས་སྤང་པ། །བྱང་ཆུབ་སེམས་ཀྱི་བདུད་རྩི་ནི། །
གང་གིས་སྟོན་པ་སྨན་མཁྱེན་གཙོ། །དེ་སླད་གཞན་ལ་ཕན་་་་་་
དགོངས་པའི། །རྒྱལ་སྲས་སྨན་པ་བླ་མེད་དག །སྦྱིན་ལྷའི་རོ་་་་་་
མངར་འཇིག་རྟེན་ན། །མཐའ་ཡས་གདུང་བ་སེལ་ཞེས་གྲགས། །
ཉེས་སྤྱོད་དྲི་མ་རྣམ་སྦྱོང་ཞིང་། །དགེ་ཚོགས་བཞིན་རས་སྡུད་འགྱུར་
322


49040341.tif
བའི། །།ལ་ཁྲིམས་སྒྱུར་རྩིས་འཇིག་རྟེན་གསུམ། །ཕན་བདེའི་འགྲམ་
ཆུ་སློང་མིན་ནམ། །གནོད་དང་ཟབ་མོའི་དོན་མཆོག་ལ། །སྐྱོ་བ་མི་
མངའ་མི་སྐྲག་པའི། །དཀའ་ཐུབ་མཆོག་གི་རླན་སྡུད་པ། །བཟོདེ་པ་
ལན་ཚྭའི་རོ་བཞིན་ལེན། །གདུང་བ་དང་དུ་ལེན་པའི་བློ། །སྲིད་པའི་
དྲི་མ་དགོ་ཕྱིར་དེ། །བརྩོམ་འགྲུས་ཁ་བའི་རོ་མཆོག་བཞིན། །དཀའ་
བ་དང་དུ་ལེན་མིན་ནམ། །སེམས་ཀྱི་སྒྲིབ་པ་སྲེག་བྱེད་པ། །མངོན་
ཤེས་ཡེ་ཤེས་དྲོད་བསྐྱེད་པའི། །བསྣམ་གཏན་ཚ་བའི་རོ་བདའ་བས།།
སྒྲིབ་གཉིས་དྲུང་ནས་འབྱིན་པར་བྱེད། །ཤེཤཱ་རབ་མཆོག་གི་སྨན་་་་
བཟང་ནི། །སྟོང་པའི་ལྕེ་ལ་རྗེས་ཆགས་པའི། །བསྐ་པའི་རོ་བཞིན་
སྲིད་ཞི་རུ། །ཡོན་ཏན་ཁ་དོག་གསལ་བར་བྱེད། །ཕྱིན་དྲུག་སྤྱོད་པའི་
རྣམ་གྲངས་ཀྱིས། །གོ་ཆའི་སྒྲུབ་པ་ལ་སྤྱོད་པའི། །དྲན་བཞི་མངར་
བའི་ཞུ་རྗེས་ཀྱིས། །ཚོགས་ལམ་འདུ་བའི་ཐོག་ཐ་བསྐྱེད། །འཇུ་བྱེད་
མེ་འདྲའི་བརྩོན་པ་ནི། །རྣམ་བཞིའི་དྲོད་ཀྱིས་ལེགས་བཞུ་པའི། །
སྤྱོད་མཆོག་སྐྱུར་བའི་ཞུ་རྗེས་ཀྱིས། །ཚོགས་ལམ་འདུ་བའི་བར་པ་
བསྐྱེད། །ཡིད་བྱེད་མེ་མཉམ་ཐབས་བཅས་པས། །རྟོག་པའི་དངས་
སྙིགས་བྱེད་པའི་སེམས། །ཏིང་འཛིན་ཁ་བའི་ཞུ་རྗེས་ཀྱིས། །ཚོགས་
323


49040342.tif
ལམ་འདུ་བའི་ཐ་ཐོག་བསྐྱེད།།
༈གཞན་ཕན་ཐུགས་བསྐྱེད་རྩ་བ་བརྟན་ཞིང་། །ཕན་བདེའི་་་་་་
འབྲས་བུའི་ཡལ་ག་ལྕི་ལ། །མཐའ་བྲལ་ལྟ་བའི་ཁོ་ལག་ཡངས་པ །
ཡས་འབེབས་ཐེག་རྩེའི་གྲིབ་མ་སྣུམ་མོ། །གང་གཞན་བསྐལ་པར་་་་
གོམས་དཀའི་ཚོགས་གཉིས། །འགྲོ་ཕན་སྨོན་མཐུས་ཡིད་ཀྱིས་འགྲུབ་
པའི། །གྲུབ་མཐའ་དེ་ལ་ཁྱེད་ཅིག་དཉིས་པས། །དཔག་ཡས་འགྲོ་་་་
ཕྱིར་ཐུགས་བསྐྱེད་བརྟན་ནོ། །བདག་བས་གཞན་གཅེས་གླི་སྟོབས་
ཆེན་པོས། །སྲིད་ཞིའི་ཕན་བདེ་འགྲོ་ལ་འགྱེད་པའི། །ཐུགས་བསྐྱེད་
མཐའ་ལ་ཐུག་པ་མེད་ཕྱིར། །ཐུགས་རྗེ་ཡས་སྤྲུལ་རྒྱལ་བ་ཁྱེད་ཡིན། །
དགྲ་གཉེན་བདག་གཞན་འཛིན་པ་དོར་བའི། །སྙོམ་པའི་འགྲོ་ཕན་
ཐབས་བརྒྱས་བསྒྲུབས་ནས། །ཐེག་རྩེའི་གྲུབ་མཐའ་སྙིང་ལ་བཅིང་སྟེ། །
ལམ་བཟང་གཞལ་ཡས་འགྲོ་ལ་སྟོན་ནོ། །འདི་ལ་ཉེ་ལམ་གཞན་ཞིག་
མེད་ཅེས། །བདེ་སྟོང་ཕྱག་རྒྱས་ཕན་ཚུན་འདེབས་པས། །རྣམ་རྟོག་
འགྱུ་བ་མཐའ་དག་ཟ་བ། །དཔྱིད་ཀྱི་ཐིག་ལེའི་ཡས་བབས་བཞེད་
དམ། །གང་ལ་ལྟོས་ན་ལམ་གཞན་འཆིང་བྱེད། །གང་དང་ལྡན་ན་
འགྲོ་ཕན་ལྟ་ཅི། །གང་ཡང་ལམ་ཞིས་གྲུབ་མཐའ་འཆའ་བའི། །རྣམ་
མང་ཐབས་ཚུལ་བགྲང་ཡས་མཁྱེན་ནམ། །གཉིས་ཆོས་འབྱེད་པའི་
གྲུབ་མཐའ་གཞན་གྱིས། །མཉམ་ཉིད་རྟོགས་པའི་དོན་ལ་ཕན་མེད། །
324


49040343.tif
ཚུལ་ཆེན་ཐེག་པའི་ཉེ་ལམ་མཐའ་དག །རྟོགས་པའི་ཀློང་ནས་ཡེ་་་་
ཤེས་ཡས་བབ། །དོན་འདི་མ་རྟོགས་རྩོལ་སྒྲུབ་ལམ་གཞན། །ཐར་་་་
མཆོག་རྙ་ལམ་སྒྲུབ་ལ་མི་ཕན། །ཁ་བཤད་ཚིག་ལམ་གཉེར་བའི་གྲུབ་
མཐའ། །ཉམས་ལེན་གནད་དུ་འབེབས་ཚེ་སྲ་ཡས། །ཀྱེ་ལགས་་་་་་
གཅན་ཟན་རྒྱལ་པོའི་རྒྱལ་རྒྱུད། །དམན་ལམ་སྤྱོད་པའི་རྟོག་པས་ལྟ་
ཅི། །བྱར་མེད་བྱུང་རྒྱལ་གཡུ་རལ་བསིག་ནས། །གངས་སྟོང་འགྲིམ་
ལ་དགྱེས་པ་ཡོད་དམ། །ཡར་ལ་བགྲོད་པའི་ཡང་དབེན་ཞིག་ན། །
མེས་བརྒྱས་མནན་པའི་རྒྱལ་ས་ཡོད་སྐད། །རྒྱལ་རིསས་སྐལ་ལྡན་་་་
ཁྱེད་གཅིག་ལགས་ན། །བརྟན་པའི་དམ་བཅའ་དོན་ཡོད་དགོས་སོ། །
ཀུན་འཇིགས་དུས་ཀྱང་འཇིགས་པར་བྱེད་པའི། །དུས་དགྲའི་དབང་
པོའི་ཕོ་བྲང་དེ་ན། །གྲུབ་གཉིས་ནོར་བུའི་མཛོད་ཀྱི་སྒོ་འཕར། །
ཐབས་མཆོག་སྡེ་མིག་ཁྱེད་ལ་ཡོད་སྐད། །ཐར་མཆོག་ཐར་པ་གང་ལ་
བསྟེན་ན། ཐར་ལམ་འདི་ཞེས་ལག་རྩེར་གཏོད་པའི། །པད་ཅན་དྲྭ་
བའི་པདྨ་རྣམ་རྒྱས། །མཆོག་སྦྱིན་ལྷ་མོའི་སྒུགས་ཡུན་མ་བསྲིངས། །
གྲུབ་བརྒྱའི་སྤྱི་མེས་སངས་རྒྱས་ཡེ་ཤེས། །གྲུབ་ཚུལ་ཟླ་མེད་མེ་ལོང་
རྡོ་རྗེ། །གྲུབ་བརྒྱས་བརྟེན་པའི་སྐུ་ཡི་དབེན་གནས། །གྲུབ་པས་སྟོང་
པའི་དུས་འདིས་ནོངས་སོ། །མེས་ཀྱི་ཚྭ་སྐྱེས་ཚར་ལ་ཉེ་ཚེ། །ལྟར་་་་་
སྣང་བཅོས་མའི་ཝ་སློག་དོར་རན། །ཡང་མེས་སྟག་སླག་ཐབས་ཀྱི་
325


49040344.tif
ཐང་ཤམ། །ལྷུབ་པོར་བགོས་པའི་འབྱོར་འགྲོས་མ་འཕྱི། །ཆོས་་་་་་
བརྒྱད་སྣང་བ་སྒྱུ་མའི་གྲོང་ན། །རྟོག་པའི་གར་མཁན་ལྟད་མོས་ཅི་
བྱེད། །བྱིས་བློའི་བློ་འཚུབ་ཤུལ་བུ་སྐྱུར་དང་། །བྱིས་པའི་མཁར་སོ་
རྨོངས་པས་བསྒྲུབ་འགྲོ། །ལུང་རྟོགས་ཡོན་ཏན་རྒྱལ་བསྟན་ལགས་ན།།
སྡེ་རིས་གཅོད་པའི་གྲུབ་མཐས་ཅི་བྱེད། །ཆགས་སྣང་སྐྱུར་ལ་དབེན་
རི་སྙོགས་དང་། །ཕྱོགས་རིས་རྩོད་པ་ཁོང་ཚོ་མཁས་འགྲོ། །སྙིགས་
མའི་རྒྱལ་བསྟན་དཔུང་པས་མི་ཐེག །རང་འདོད་གྲུབ་མཐའ་ཚིག་
གིས་མི་ཟིན། །ཐུབ་བསྟན་རི་མོ་ཐུགས་ལ་བྲི་ནས། །ཡབ་མེས་གོང་
མའི་གདན་ས་འཛིན་རན། །ཐུགས་བསྐྱེད་བརྟན་ཀྱང་གཞན་རྒྱུད་
ཐུལ་དཀའ། །སྒྲོ་སྐུར་གཡབ་མོས་གཡབ་འདོར་ལགས་ན། །དབྱིངས་
ཕྱུག་མཁའ་འགྲོ་དབྱིངས་ནས་ཁྲེལ་ཏེ། །རེག་འཇམ་དཀར་པོའི་་་་་
དར་ལམ་བརྐྱང་འོང་། །སྦས་བརྒྱའི་སྡུབ་ནས་སྐུ་ཆེའི་སྣང་བྱེད། །
ལེགས་ལམ་ངང་དུ་འབར་ཡུན་རིང་ན། །དོན་གཉིས་ལྷུན་གྲུབ་ངམ་
ངམ་ཤུགས་ཤུགས། །གཞན་ཕན་སྒྲུབ་ལ་སྒྲོབ་རྒྱག་ཅི་དགོས། །ཆོས་
ཡོལ་ཕག་ནས་འདི་སྣང་སྒྲུབ་པའི། །ངོ་བསྟོད་འཁོར་གྱི་ངོ་དགས་ཅི་
བྱེད། །བཅོས་མའི་ཁྱུ་ལས་ཐག་རིང་བཤོལ་དང་། །ཆེ་འདོད་དཔོན་
ལ་ཁོང་ཚོ་བཏུད་འགྲོ། །ཡན་པ་བློ་བདེ་རྒན་པོའི་བུ་བརྒྱུད། །འདི་
སྣང་བྱིས་པའི་རྩེ་གྲོགས་མི་ཁོམས། །བྱར་མེད་ལྷུག་པའི་བག་ཡང་དེ་
326


49040345.tif
ལ། །དགྱེས་པ་ཡོད་ན་དེ་ཤུལ་སྙོག་རན། །ནམ་མཁའི་དོ་རྗེ་རྒྱ་གྲོལ་
རྣལ་འབྱོར། །བླ་མའི་གསུངས་ལ་རང་འདོད་གར་ཡོད། །གྲྭ་སའི་་་་
བརྫུ་བའི་རྫུན་གྱིས་བསླུ་བྲིད། །དེ་ལ་གསན་པ་ཐུགས་དགོངས་ཆུང་
ངམ། །རྡོ་རྗེའི་ཚིག་ཡིན་དང་པོའི་ལུང་བསྟན། །འཁྲུལ་མེད་བཀའ་
ཡིན་བར་གྱི་གསུང་སྒྲོས། །གཙོ་བོའི་ཞལ་ལ་འཁོར་གྱི་ཞིང་རྨོས། །
རང་དོན་སྙེ་མ་ས་རྫི་ཀ་ལགས། །སྣ་ཆེན་སྣ་པོའི་གཏམ་དང་ལོངས་
སྤྱོད། །མཆོག་ཏུ་བརྩི་ན་འདི་སྣང་མཁན་པོ། །གསེར་དང་བོང་བ་
མཉམ་པར་གཟིགས་པའི། །དམ་པ་ཁྱེད་ལ་དེ་འདྲ་སྲིད་དམ། །
བསྟན་པའི་ཆོ་ལོ་རྒྱལ་སྲས་སྤྱི་ལ། །ཐུབ་པས་བྱིན་པའི་མིང་ཡིག་་་་་
ལགས་ན། །ཞལ་བཞེས་མང་ལ་ཕྱག་བཞེས་ཉུང་བ། །དམ་པ་ཁྱེད་ལ་
འོས་པ་ཡིན་ནམ། །བསྟན་པ་ཟོལ་མའི་གཉེར་ཁའི་བྲེལ་ཚུབ། །
མཛད་པ་མང་སྟེ་འགྲུབ་མཁན་ཉུང་བས། །སྙིང་པོར་འཇུག་ས་ཕྱག་
འཛུབ་ཐེག་དང་། །འཛུགས་ས་དངོས་དེ་གང་ཞིག་རེད་ལགས། །ཙི་
ནའི་དཔོན་ཚུལ་ཤུབས་ན་འགྱིང་བའི། །རྟ་ཐོག་བླ་མས་བསྟན་པ་ཅི་
ཤེས། །རྣམ་གསུམ་ཆོས་གོས་སྐུ་ལ་བཞེས་ཚེ། །སྦྱང་ཡོན་བཅུ་གཉིས་
གཏན་གྲོགས་མིན་ནམ། །ཚུལ་འཆོས་རྒྱ་ཡིས་རང་རྒྱུད་བཅིང་་བའི། །
ལོག་འཚོ་མཁན་པོས་བསླབ་གསུམ་ཅི་ཤེས། །ཐུབ་བསྟན་ཡོངས་་་་་
རྫོགས་ཐུགས་ལ་བཞེས་ཚེ། །ཐུབ་ཚུལ་རྨ་མེད་རང་ལུགས་མིན་ནམ།།
327


49040346.tif
རང་དོན་ཡིད་བྱེད་ལམ་གོལ་འཁྱམས་པའི། །བློ་ཆུང་བློ་ཡིས་ཐེག་
ཆེན་མི་ཤེས། །ནམ་མཁའ་ལྟ་བུའི་ཐེག་མཆོག་ཞོན་ནས། །ལམ་གྱི་
མྱུར་ལམ་གཉེར་བྱ་མིན་ནམ། །འཁོར་འདས་ཆོས་ལ་སྤུ་རིས་འབྱེད་
པའི། །སྤང་བླང་མཁན་པོས་མཉམ་ཉིད་ཅི་ཤེས། །གང་ཡང་ཞེན་་་་
མེད་ལམ་དུ་འཁྱེར་ལ། །གཏད་མེད་འཆིང་བྲལ་མཐར་ཐུག་མིན་་་་
ནམ། །ཐབས་དང་བྲལ་བའི་སྟོང་སྒོམ་མུན་རྡོས། །མི་ཚེ་སྐྱེལ་ནས་
ཐབས་མཆོག་ཅི་ཤེས། །སྙན་རྒྱུད་སྒོམ་པའི་དབང་བཞིའི་རྣལ་འབྱོར།།
སྤྱོད་པའི་པོསས་འདོན་ལ་བཟླ་མིན་ནམ། །འགྱུར་མེད་དོན་གཉེར་
དམན་ལམ་འགྲོ་བས། །འགྱུར་བ་མེད་པའི་ཁྱད་ཆོས་ཅི་ཤེས། །འཕོ་
མེད་བདེ་ཆེན་དོན་དུ་གཉེར་བས། །འཛག་མེད་ཚུལ་ཁྲིམས་བསླབ་
བྱ་མིན་ནམ། །བསྐྱེད་པས་བསྐྱེད་ནུས་སོ་སྐྱེའི་ལམ་མཐའ། །རྫོགས་
པའི་རྣལ་འབྱོར་སྐྱེ་འཕགས་མཚམས་སྦྱོར། །རྫོགས་ཆེན་རྟོགས་པའི་
འཕགས་ལམ་འཁྲུལ་མེད། །རྩ་མདུད་གྲོལ་བའི་ལག་རྗེས་མིན་ནམ། །
སོར་མོས་མ་ཡིན་སྙུགས་གུའི་ལྟ་ཅི། །དགོངས་རྒྱུད་ཁྲོལ་དཀའ་་་་་་
འཁོར་ལྔའི་མདུད་རྒྱ། །གང་གིས་གཞིག་ནུས་བཅོམ་ལྡན་ལྡན་པ། །
གྲུབ་བརྒྱས་བརྟེན་པའི་བཞེས་འཕྲོ་མིན་ནམ། །སྟག་ཤམས་ཐིག་་་་་
ལེའི་འཛུམ་ཆེན་དགོངས་དང་། །ཟླུམ་པོའི་མཐིང་གོས་པུས་མོའི་་་་
འཆིང་ཐགས། །བསླབ་པའི་བཙོན་བུའི་སྡོམ་པའི་སྒྲོགས་ལ། །རོ་་་་་
328


49040347.tif
མཉམ་རིགས་སྔགས་ད་ནི་འདེབས་རན། །རྒྱན་དྲུང་རི་མོའི་འཕྱང་
འཕྲུལ་དགོངས་དང་། །ཟླུམ་ཚལ་སྣམ་ཕྲན་དཀྲོལ་བའི་འཆིང་ཐག །
བླང་འདས་བརྩི་བའི་གུད་དོགས་བཙོན་ཁང་། །སྤང་བླངས་མེ་་་་་་
སྐྱོགས་ད་ནི་བརྡེག་རན། །ཐོར་ཚུགས་འཁོར་ལོའི་མཛེས་པ་་་་་་
དགོངས་དང་། །མགོ་རེག་བརྟུལ་ཞུགས་དཀྱིལ་འཁོར་བརྙས་བཅོས།།
གསོ་སྐྱོང་བསྒྲིགས་བཅད་འཛིན་པའི་བཙོན་སྲུང་། །གཏད་སོའི་་་་་
སྲོག་དང་ད་ནི་འབྲལ་རན། །ཕ་གཅིག་པདྨའི་ཚོམ་བུའི་ཚོགས་སུ། །
སྨོན་ལམ་མཐུན་པའི་སྤྱོད་པའི་བོགས་འབྱིན། །བརྒྱུད་པ་ཀུན་ལ་་་་
བགོ་སྐལ་ལགས་ན། །སྟོན་མོའི་རང་སྐལ་ད་ནི་བཞེས་རན། །ཨ་ལ་
ལ་ཧོ་ཆགས་མེད་ཞེན་བྲལ། །ཨེ་མ་ཧོ་དེ་གང་བྱས་གུ་ཡང་། །ཀློང་
ཆེན་བརྒྱུད་པའི་ཁྱད་ཆོས་དེ་ཀོ། །དེ་ཀ་ཡིན་ནམ་སྐྱབས་རྗེ་ཁྱེད་་་་་
དགོངས། །ཨ་བུ་སྙོན་པའི་རྩེད་མོའི་ཀླུ་ཆུང་། །ཐོལ་བྱུང་ངང་ནས་
གང་དྲན་ཕུལ་བ། །འབྲེལ་མེད་གཏམ་ལ་བརྗོད་བྱ་མེད་ཀྱི། །བཀའ་
བཀྱོན་མེད་པའི་བཀའ་དྲིན་ཞུ་ཞུ།།
༈གཉིས་ཀྱི་བདེན་པ་གཉིས་པ་དོན་དམ་ཇི་བཞིན་ཐུགས་སུ་ཆུད། །
དང་པོའི་ཀུན་རྫོབ་སྣང་བ་འགགས་མེད་འཆར་ན་ཡང་། །གསུམ་༧གྱི་
ཐོག་མའི་ཆོསསྐུའིདབྱིངས་སུ་འུབ་ཆུབ་ཚེ། །བཞི་ཡིསྣངབཐམའི་་་་
སྐབས་སུ་ཆོས་ཉིད་ཟད་པ་འཕོས་དེར་བསྔགས། །ཕུལ་བྱུང་བཅུ་གཉིས་
329


49040348.tif
སྡེ་སྣོད་གསུང་གི་དང་པོ་མདོ་སྡེ་མཆོག །བཅུ་ཡི་ཐ་མ་རྒྱུན་མཐའ་རྫོགས་
པའི་སྐལ་བཟང་ལ། །ཀུན་ནས་ལྔ་ཡི་དབང་པོ་གཉིས་པར་རྣ་བར་་་་་་
བསྒྲགས་པའི་ཚེ། །བཞི་ཡི་བདེན་པ་ཐོག་མ་སྡུག་བདེན་ཉམས་ལ་མངོན་
འཀག་བདེན་གྱུར་སྙམས། །རྣམ་དག་བསླབ་པ་གསུམ་གྱི་དང་པོ་མྨུ་་་་་
ཁྲིམས་ལ་གནས་ཤིང་། །གསུམ་གྱི་སྦྱོར་དངོས་རྗེས་ཐོག་མ་བར་དང་ཐ་མ་
རུ། །དྲུག་གི་ཕར་ཕྱིན་བཞི་བརྩོན་འགྲུས་པར་གཞོལ་ལ་ཐུགས་བསྐྱེད་ཀྱིས།།
གསུམ་གྱི་ཁམས་གསུམ་གནས་ནས་མྱུར་དུ་འདའ་བར་མཛོད། །དེ་སྐད་
གསུམ་སྒོགྱི་གཉིས་ངག་པའི་ལམ་ནས་དྲངས། །ལྔ་ཡི་སོར་མོ་གཅིག་་་་
གིས་མཐེ་བོར་གཉིས་པ་འཛུབ་མོ་དང་པོའི་རྩེར་་གུ། །གཉིས་ལ་ཆུ་སྣག་་་་་
གཉིས་ཕྱིན་པའི་གཅིག་གི་བྲིབབྱེད་ལས་ཀྱིས། །ཀུན་ནས་མང་པོར་་ ་
ཡིག་གཟུགས་སྤེལ་བའི་མཐུ་ལྡན་ཤོག །
(ཚོགས་མགུར་རྩ་གསུམ་དགྱེས་པའི་མཆོད་སྤྲིན་སྐབས་ཡར་ཞུ།
ཀྱེ་ཧོ། འདིར་འཚོགས་རྡོ་རྗེ་སློབ་དཔོན་མཆེད་ལྕམ་འདུས་པ་རྒྱ་་་་
མཚོ། །དཀྱིལ་འཁོར་གཅིག་ལ་བསྡུས་པའི་རྩ་རྒྱུད་དཔལ་ལྡན་བླ་མ།།
མཁའ་སྤྱོད་དག་པའི་ཞིང་ནས་རྒྱལ་སྲས་སློབ་མར་བཅས་པ། །ཞེན་
མེད་སྙིང་རྗེ་ཆེན་པོས་ཚོགས་ཀྱི་དགའ་སྟོན་རོལ་མཛོད། གནས་་་་་
ཡུལ་ཉེར་བཞིའི་ཞིང་ན་གྲངས་མེད་དཔའ་བོ་དང་མཉའ་འགྲོ། །
སྣང་སྲིད་རྟེན་འབྲེལ་ཤར་བའི་ཆེ་དགུ་གཉན་བཅུའི་འཁོར་ཚོགས། །
330


49040349.tif
གྲངས་མེད་བསྐལ་པར་བསགས་པའི་རེ་ལྟོས་ལན་འཇལ་གང་ཡོད། །
ས་ལམ་ཡོན་ཏན་རྫོགས་ཕྱིར་ཚོགས་ཀྱི་འཁོར་ལོར་རོལ་མཛོད། །
རང་ལུས་རྒྱལ་བའི་དཀྱིལ་འཁོར་ཕུང་ཁམས་ལྷ་ཡི་སྐྱེ་མཆེད། །རྩ་
འཁོར་ལྔ་ཡི་ཞིང་ན་རྩ་གསུམ་ཞི་ཁྲོ་རབ་འབྱམས། །ཚོགས་ཀྱི་འཁོར་
ལོའི་བཟའ་བཏུང་གྱ་རྣམས་འདི་ལ་རོལ་དང་། །འདོད་སྲེད་སྣང་
སྟོང་དབྱེར་མེད་སྐྱེ་འགགས་གནས་གསུམ་དང་བྲལ་ལོ། །ཞེས་་་་་་
གཅོད་སྙོན་འདྲེ་ཧྲུད་ཀྱིས། གོ་གི་ཨ་བུ་ཧྲལ་པོའི་སྐུ་མདུན་དུ་བཟའ་
བཏུང་ཚོགས་ཀྱི་མཆོད་པ་ཕུལ་ནས་སྙོ་སྤྱོད་གཙིང་པོའི་ཞུས་པ་ཧ་
ཧ་ཨ་ཙི་ཕོ་ཚོད་ཁྱི་རྐུན་གྱི་དཔེའོ་ཞུས་པའི་ལན་དུ་གསུངས་པ།
▶▶།བརྟུལ་ཞུགས་རྣལ་འབྱོར་སྤྱོད་པའི་དཔའ་བོ་དེ་བཞུགས་ནས། །
སྐལ་ལྡན་འཁོར་གྱིས་བསྐོར་བའི་དམ་ལྡན་གྱི་མི་ཚོགས། །འཁོར་་་་
འདས་དབྱེར་མེད་རྟོགས་པའི་རིག་རྩལ་གྱི་དཀྱིལ་འཁོར། །དམ་ཡེ་
ཡེ་ནས་དབྱེར་མེད་དགྱེས་ལྡན་གྱི་ལྷ་ཚོགས། །གཙང་མེ་གཉིས་རྟོག་
འཇོམ་པ་མཉམ་ཉིད་ཀྱི་དམ་རྫས། །འབྱོར་ལྡན་ཡོ་བྱད་ཚོགས་ཀྱི་
ལོངས་སྤྱོད་དང་ལྡན་པའི། །ཚོགས་གསུམ་ཕུན་སུམ་འཚོགས་པའི་
ཚོམ་བུ་དེ་མཛེས་སོ། །བདེ་སྟོང་འདུ་འབྲལ་མེད་པའི་ཉམས་མྱོང་
གིས་མྱོས་པའི། །བདེ་ཆེན་ཉམས་བརྒྱས་སྒེགས་པའི་རྣལ་འབྱོར་དེ་
དཔའ་བོ། །སྣང་སྲིད་བདེ་བར་རོལ་པའི་ཡོ་ལང་གི་ངང་ནས། །སྡུག་
331


49040350.tif
བསྔལ་དབྱིངས་སུ་སངས་པའི་སྐྱིད་གླུ་རང་འཐེན་རྣ། །ཐ་མལ་་་་་་
མཚན་རྟོག་མེད་དེ་བསྐྱེད་རྫོགས་ཀྱི་རྣལ་འབྱོར། །ཨ་འཐས་རྩོལ་་་་
བསྒྲུབ་མེད་དེ་རྫོགས་ཆེན་གྱི་རྟོགས་ལྡན། །བག་མེད་ལེ་ལོ་མེད་དེ་
སྒྲུབ་བརྩོན་གྱི་དབའ་བོ། །བརྩོན་དང་མི་བརྩོན་ཐམས་ཅད་མཉམ་
ཉིད་དུ་ཕྱམ་གདལ། །སེར་སྣ་འཇུར་འགེགས་མེད་དེ་གཏོང་ཕོད་ཀྱི་
སྦྱིན་བདག །ཤག་དང་ཀུ་ཅོ་མེད་དེ་གསང་སྤྱོད་ཀྱི་ཚོགས་གྲལ། །ཐ་
མལ་འབག་གཏམ་མེད་དེ་སྨྲ་བཅད་ཀྱི་བཟླས་བརྗོད། །གསུམ་ལྡན་
རྡོ་རྗེ་འཛིན་པའི་ཚོགས་གྲལ་དེ་བཇིད་དོ། །ཞིང་བཅུ་ཐབས་ཀྱིས་
སྒྲོལ་བའི་མཛད་སྤྱོད་ལ་མཁས་ཀྱང་། །ཨ་ཁུ་ར་བཤའ་རྔ་བརྡུང་དེ་
འདྲ་ནི་མ་ཡིན། །བདེ་སྟོང་དབྱིངས་སུ་སྦྱོར་བའི་གསང་སྤྱོད་ལ་་་་་་
མཁས་ཀྱང་། །གྲོང་སྔགས་སྐྱ་མིན་སེར་མིན་དེ་འདྲ་ནི་མ་ཡིན། །
གསང་ཆེན་གསང་བའི་དམ་རྫས་ཚོགས་འཁོར་དུ་རོལ་ཡང་ ཟ་
འདོད་ཤ་དགའ་ཆང་སྲེད་དེ་འདྲ་ནི་མ་ཡིན། །གུ་ཡངས་རྫོགས་ཆེན་
རྟོགས་པའི་བྱར་མེད་ལ་གནས་ཀྱང་། །བག་མེད་ལེ་ལོས་བཅོམ་པའི་
མདོ་ཤོར་དེ་མ་ཡིན། །སྒྲ་གྲགས་སྔགས་སུ་ཤེས་པའི་དགོངས་སྤྱོད་
དང་ལྡན་ཡང་། །འཛད་མེད་འཆལ་གཏམ་སྨྲ་བའི་གཅོས་རྒན་དེ་མ་
ཡིན། །བསྒུ་ར་བསྐྱོད་ཕྱག་རྒྱར་ཤེས་པའི་ལྷ་སྣང་དང་ལྡན་ཡང་། །
རྒྱུག་མཆོང་རྩེ་འཇོར་ཞེན་པའི་བན་རྒོད་དེ་མ་ཡིན། །ཅི་སྲེད་ཅི་ལ་
33་2


49040351.tif
སྲེད་ཀྱང་སྲེད་པ་དེ་སྤང་བྱ། །གང་ཞེན་གང་ལ་ཞེན་ཀྱང་ཞེན་པ་དེ་
བདུད་གཅོད། །ཞེན་ཡུལ་སྒྱུ་མར་ཤེས་པའི་གདེང་ཚད་དང་ལྡན་ན།།
ཐམས་ཅད་ཐམས་ཅད་རོལ་ཡང་ཚོགས་འཁོར་གྱི་རྣལ་འབྱོར། །
བསོད་ནམས་ཚོགས་ཆེན་རྫོགས་པའི་གཏོང་ཕོད་ཞིག་མེད་ན། །ལྷ་
ཚོགས་མཆོད་པ་ཡིན་ཞེས་རྔ་བརྡུང་གི་ཀུར་ཆོམ། །བསྲུང་བཟློག་ཁ་
གྲངས་སོང་ཡང་སྐུ་རིམ་ནི་མི་འོང་། །བླ་མཆོད་གལ་ལ་འཛུད་པའི་
དུས་བསྲུང་དེས་ཅི་བྱ། །བསྐྱེད་རྫོགས་གནད་དང་ལྡན་པའི་རྣལ་་་་
འབྱོར་ཞིག་མེད་ན། །པོན་གྱེར་སྐད་གསང་མཐོན་པོས་ཁྱི་ནག་གི་
ཟུག་ཟུག །མཆོད་མཆོད་ཀུར་སྒྲ་ཙམ་གྱིས་ལྷ་ཚོགས་ནི་མི་དགྱེས། །
བསྐང་བསྐང་ཁ་གྲངས་གསགས་པའི་བསྐང་གསོ་དེས་ཅི་བྱ། །སྣང་
སེམས་དབྱེར་མེད་རྟོགས་པའི་ཉམས་མྱོང་ཞིག་མེད་ན། །སོད་སོད་
ཁུག་ཁུག་ཙམ་གྱིས་དགྲ་བགེགས་ནི་མི་སྒྲོལ། །བསམ་ངན་ཞེ་སྡང་
འབར་བའི་ཚིག་རྩུབ་ཀྱི་བྷྱོ་བཟློག །ཟན་གོང་གྲིས་གཏུབ་བྱེད་པའི་
བསྒྲལ་ལས་དེས་ཅི་བྱ། །ངོ་ལྐོག་ཁ་གཏིང་མེད་པའི་དམ་ཚིག་ཞིག་
མེད་ན། །གཏོར་ཚོགས་རི་ལྟར་སྤུངས་ཀྱང་དམ་ཅན་ནི་མི་འདུ། །ལྷ་
མཆོད་འདྲེ་ཡིས་ཟ་བའི་ཤ་ཁྲག་གི་དམར་ཆོག །རེ་འཁངས་བསྲུང་
མར་བྱེད་པའི་མཆོད་སྒྲུབ་དེས་ཅི་བྱ། །རྣམ་དག་དམ་ཚིག་གཙང་མ་
དམ་ཅན་གྱི་བླ་རྡོ། །ཡེངས་མེད་བསྐྱེད་རྫོགས་དབྱེར་མེད་རང་་་་་་
333


49040352.tif
གཞན་གྱི་ཚོགས་གསོག །ཞེན་མེད་ཅི་ཡང་རོལ་པ་འདོད་ཡོན་གྱི་་་་
ཚོགས་འཁོར། །ང་ཅག་ཅི་ལྟར་བྱས་ཀྱང་སྐྱིད་པོ་རང་འདུག་བོ། །
དབེན་པའི་རྣལ་འབྱོར་སྙོན་པ་རྒྱལ་ཁམས་ཀྱི་གཅེས་ཕྲུག །ལྷག་་་་་
བསམ་བྱང་སེམས་འབྱུང་བ་འགྲོ་ཀུན་གྱི་སྐྱབས་མགོན། །ང་ཁྱོད་་་་
ཕྱོགས་རིས་སྤངས་པ་ཐམས་ཅད་ཀྱི་བྱམས་ཡུལ། །ང་ཅག་གང་དུ་
སོང་ཡང་སྐྱིད་པོ་རང་འདུག་གོ། །རང་དོན་དབེན་པར་སྒོམ་ཡང་
གཞན་ཕན་གྱིས་སེམས་བསྐྱེད། །གཞན་དོན་གྲོང་དུ་སྒྲུབ་ཀྱང་རང་
རྒྱུད་ཀྱི་སྒྲིབ་སྟོང་། །དོན་གཉིས་དབྱེ་བ་མེད་པ་ཐེག་གསུམ་གྱི་རྣལ་
འབྱོར། །ད་ནི་ཇི་ལྟར་བྱས་ཀྱང་སྐྱིད་པོ་རང་འདུག་གོ། །ཨ་བུ་ཧྲལ་
པོས་གང་ཤར་སྨྲས་སོ།།
༈རྟོགས་པའི་སྐྱིད་གླུ། ཉིན་བྱེད་སྣང་བ་ཤར་ནས་ཆས་པས ལྷ་
ལམ་འོད་སྣང་གཟི་བཇིད་རྒྱལ་པོ། །བདུད་ཇི་ལྷ་ཆར་ཁ་ནས་བབ་
པས། །དོགས་མོ་ས་ལ་འབྲས་དྲུག་རྒྱས་སོང་། །ཐུབ་པ་ཉི་མ་འཇིག་
རྟེན་བྱོན་པས། །བསྐལ་བཟང་སྐྱེ་བོས་ཐར་ལམ་སྙེགས་སོང་། །
མཉམ་བཞག་གནས་ལུགས་རང་ངོ་མཐོང་བས། །སྣ་ཚོགས་འཁྲུལ་
བའི་བུན་ལང་ཡལ་སོང་། །མཚན་ལྡན་བླ་མ་སྤྱི་བོར་བསྒོམ་པས། །
ཉམས་མྱོང་རྟོགས་པའི་ཕ་ཕོག་ཐོབ་སོང་། །ཚེ་རབས་ཡི་དམ་སྙིང་
ལ་བཅིང་བས། །འཁྲུལ་བའི་ནད་གདོན་སྤྲིན་བཞིན་ཡལ་སོང་ །
334


49040353.tif
གསོལ་འདེབས་རྒྱང་འབོད་གདུང་ཀླུའི་བོས་པས། །རྩ་གསུམ་བྱིན་
རླབས་སྤྲིན་བཞིན་འཐིབ་སོང་། །གང་ཡང་གཏད་མེད་ཆོས་སྐུར་་་་
སྦྱངས་པས། །འཁྲུལ་བའི་ཨ་འཐས་རྡུལ་དུ་ཞིག་སོང་། །བློས་བྱས་
རྩོལ་བའི་བྱ་བྱེད་དོར་བས། །བྱར་མེད་ངང་དུ་མཉམ་པར་བརྡལ་
སོང་། །ཡང་དག་དོན་ལ་དབུ་མར་བཞག་པས། །དགག་སྒྲུབ་གྲུབ་
མཐའི་འཆིང་བ་གྲོལ་སོང་། །གཟུང་འཛིན་གྲོགས་ཀྱི་ཁྱུ་ལས་རིང་
བས། །གཅིག་པུར་བག་ཡང་སེམས་རྩ་ལྷོད་སོང་། །བདེ་བདེ་སྐྱིད་
སྐྱིད་སྔོན་གྱི་ལས་དབང་། །ལྷོད་ལྷོད་འབོལ་འབོལ་སྔོན་གྱི་ལག་རྗེས།།
བག་ཡང་ཉམས་དགའ་བླ་མའི་བྱིན་རླབས། །འདི་ཕྱི་ཀུན་ཏུ་དེ་འདྲ་
ཡིན་ནོ། །ཨ་བུ་ཧྲལ་པོས་མཚར་གཏམ་དེའོ།།
(རིང་ནས་མཐའ་ཀླས་འགྲོ་ལ་བརྩེ་བའི་རླབས། །དུས་ལས་ཡོལ་
མིན་ཡོན་ཏན་རིན་ཆེན་བརྒྱའི། །འབྱུང་གནས་སྐལ་བཟང་གཟིགས་
བརྒྱས་བསྟེན་འོས་པ། །དམ་པའི་མཚོ་ཆེན་རྙོགས་པ་མེད་མཆོག་་་་
དྲུང་། །སྲིད་པའི་སྐྱོན་མང་བཀྲུ་ལ་རླབས་ཆེན་གྱིས། །སྨོན་པའི་ཀེ་
ཏ་ཀ་མཐུས་བགྲུངས་གྱུར་ན། གང་མཚན་ཞི་བསིལ་བདུད་ཅིའི་་་་་
བྲན་བྱས་པས། །ཞུ་མཆིད་མེ་ཏོག་གསར་པའི་མཆོད་སྤྲིན་སྤྲོ། །རྒྱལ་
ཀུན་ཐུགས་ཀྱི་གསང་བ་རྡོ་རྗེའི་དབྱིངས། །གང་དུ་ཁྱོད་དགྱེས་ཆོས་
སྐུའི་རྒྱལ་ཁབ་ནས། །གཡོས་མིན་མཐའ་ཀླས་འགྲོ་བའི་བློ་མཚོ་ན། །
335


49040354.tif
གཟུགས་སྐུའི་རྣམ་རོལ་མཁའ་མཐའི་འགྲན་ཟླར་གས། །སྡེ་གསུམ་
ནང་རྒྱུད་བདུད་རྩིའི་རྒྱུན་བཟང་ཆབ། །འབེབས་པའི་མ་དྲོས་མཚོ་
བདག་སྒྲོ་ཕུག་པའི། །རྣམ་རོལ་འོད་སྟོང་ཡོངས་རྫོགས་བསྟན་པའི་
མཁར། །རྒུད་པའི་མུན་སྟུག་བཅིལ་ལ་ཤར་བ་བཞིན། །སྲིད་ན་སྲིད་
པའི་སྙེམས་རྒྱུས་རྒྱག་ལྡན་བརྒྱས། །དེ་ཀེར་ནོར་བུའི་འོད་ཀྱིས་་་་་་
དམར་བྱས་རྡུལ། །ཁྱོད་ཞབས་པདྨའི་ངོ་མཚར་གྱིས་བཟུང་བ། །
དབང་བཅུའི་དབང་གིས་ཕྱུག་པའི་མཐུ་ཁོ་ན། །དབང་ཕྱོགས་ས་ཡི་
ཐིག་ལེར་སའི་ཚངས་པས། །ས་ཆེན་བྱམས་པས་བཟུང་བའི་འཁོར་
ཡུག་ཁྱོན། །ཁྱོད་བྱིན་ཇིབས་མ་བརྒྱ་བས་རྒྱས་དཀབ་པའི། །མངོན་
མཐོའི་གྲིབ་མ་སྣུམ་ལ་བསྟེན་པ་ཡིན། །དེ་སླད་ཁྱོད་ཞལ་བསོད་་་་་་
ནམས་བྱེ་བའི་མཛོད། །མཐོང་བའི་སྐལ་བས་བཟུང་མིན་འཁོས་་་་་
དམན་ཡང་། །ཁྱོད་ཐུགས་ཐུགས་རྗེས་རིང་ནས་བསྐྱང་བའི་དྲིན། །
དྲན་པས་དད་ཕྱག་བརྩེགས་ལ་ལྷག་པར་རིངས། །མ་ཞེས་མིང་གི་ཆོ་
ལོ་མཁའ་མཉམ་འགྲོར། །སྦྱིན་པ་རྒྱལ་སྲས་རྒྱལ་པོ་སྤྱིའི་ཆོས་ཉིད། །
ལགས་མོད་ཡོངས་རྫོགས་བསྟན་པའི་སྟོན་པ་རུ། །ཕེབས་པ་ཁྱོད་་་་
དང་རྒྱལ་བའི་ཐུན་མོང་ཆོས། །ཆོས་བརྒྱད་སྲིད་པའི་སྒྱུ་མ་ཐར་ལམ་
གྲོང་། བགྲོད་དུ་མེད་ཀྱང་སྙིགས་མཐའི་གཡང་ཟབ་མོར། །ལྷུང་་་་་
བའི་ཐུབ་བསྟན་རྩོད་མང་གཅོང་རོང་དུ། །འཁྱམས་ལ་ཁྱོད་ཅིག་་་་
336


49040355.tif
འདྲེན་མཆོག་གཅིག་ཏུ་བཞུགས། །ཆོས་སྤངས་མུན་པ་འཐིབ་ལ་་་་་
སྣང་བ་རུ། །བལྟ་བའི་ཕྱོགས་ལྷུང་མིག་ལྡན་འབྱུང་པོའི་བྱ། །མངོན་
འདོད་གོ་སྐབས་གཅོད་ལ་ཉིན་བྱེད་ཁྱོད། །རྒྱལ་བའི་རིང་ལུགས་་་་
མཁའ་ལ་དྲང་པོར་རྒྱུ། །བློ་བཟང་རྒྱལ་བ་གཉིས་པའི་རིང་ལུགས་
བསྟན། །གཞུང་བཟང་སྟོང་གི་ཆུ་བོ་འདུ་བའི་མཛོད། །བཤད་དང་
སྒྲུབ་པའི་ཕྲག་པར་འཛིན་བཟོད་པ། །ཁྱོད་གཅིག་འཇམ་དཔལ་་་་་
དབྱངས་ཞེས་སྲིད་ན་གླེང་། །རྣམ་པར་སྣང་མཛད་ཡེ་ཤེས་སྒྱུ་མའི་
འཕྲུལ། །དེས་གསུང་གདམས་པའི་ཆང་གིས་ཆེས་མྱོས་པས། །གསང་
འཛིན་དཔའ་བོ་ཉིད་ཅེས་མིག་ཡངས་བརྒྱས། །མཁའ་སྤྱོད་གྲོང་ན་
ཀླུ་ཡི་གླེང་གཞིར་བྱེད། །མདོ་སྔགས་གཞུང་བརྒྱ་རྒྱལ་བའི་ལམ་་་་་་
གཅིག་ཏུ། །སྡུད་པའི་ཚུལ་ཤེས་རྣམ་པ་འཇིག་པའི་སྒོ། །ཇི་སྙེད་མ་
འགལ་གདམས་པར་འཆར་བཟོད་པ། །འཇམ་མགོན་བླ་མའི་རིང་
ལུགས་དེང་འདིར་བསླང་། །རྒྱུ་དེས་པད་རག་ཞུན་དང་གསེར་བཙོ་
མའི། །མདངས་འཛིན་ཅོད་པན་གཡོ་བའི་མཁས་པ་བརྒྱས།། །ཁྱད་
མེད་རིསས་ཀྱི་བདག་ཞེས་ཁྱོད་ཞབས་རྡུལ། །སྤྱི་བོར་ལེགས་བསྟེན་
བསྟན་པའི་གཙོ་བོ་བཞིན། །དེ་སླད་མཁས་པའི་གྲལ་དང་མཐོན་་་་
པོའི་ཁྱུར། །སྙེགས་འདོད་གཅམ་བུའི་མ་ཡིན་ངེས་ཤེས་སྤྲིན། །ཡིད་
མཁར་འདུས་ལས་དེས་བསྐུལ་ཚིགས་བཅད་འཕྲིན། །མཛེས་པ་མེད་
337


49040356.tif
ཀྱང་ཁྱོད་སྙན་གཙི་ལ་ཆས། །རྣམ་མཁྱེན་ཐུགས་ཀྱི་དགོངས་པས་་་་
བརྩེ་སྦྱིན་ཞིང་། །བྱམས་བརྩེའི་གསུང་གིས་རིང་དུ་གདམས་པ་དང་།།
མཚན་དཔེའི་ཞལ་བཟང་བལྟ་ལ་མི་ངོམས་པའི། །སྐལ་པ་དགེ་བའི་
བཀྲ་ཤིས་དེས་བདག་སྐྱོངས། །རྡོ་རྗེ་གསུམ་གྱི་རང་བཞིན་སྲིད་་་་་་
མཐར་ཡང་། །བསྟན་འཛིན་རྒྱུ་སྐར་བྱེ་བའི་མགོན་གཅིག་པུ། །ཡོན་
ཏན་ཆ་ཤས་གང་བའི་སྟོན་མཚན་རྒྱན། །ཚེ་མཐའ་ཡས་པའི་ངོ་བོར་
འཚོ་གཞེས་གསོལ།།
༈མཐའ་ཀླས་འགྲོ་ལ་མ་མ་སྡུག་གུ་ལྟར། །བྱམས་པའི་ཕྱག་གིས་
ཡང་དང་ཡང་བྱབ་ཅིང་། །སྙིང་རྗེའི་ཆུ་ཡིས་འཁྲུད་པ་ལྷུར་བཞེས་པ། །
རྒྱལ་སྲས་སེམས་དཔའ་ཆེ་དེའི་ཞབས་དྲུང་དུ། །གུས་བཅས་སྤྱི་བོར་
ཟུམ་པའི་སོར་བཅུའི་འདབ། །སེན་མོའི་འོད་ཕྲེང་དགོད་པའི་་་་་་
འཛུམ་ངོམས་ཤིང་། །སྙིང་ལ་རབ་དགའ་རྒྱས་པ་དད་བརྒྱའི་གླུ། །ཞུ་
འཆིད་ཤོག་བུའི་དོ་རར་གར་དུ་རྩེ། །འཇམ་དཔལ་དཔའ་བོའི་བྱིན་
རླབས་ཉི་མའི་གརི། །མང་བསྟེན་བཀྲ་ཤིས་སྟོང་གི་འབྱུང་གནས་སུ།།
ངེས་བྱས་དབང་པོས་ལེགས་བསྲུང་ལྗོངས་ཆེན་པོ། །མཁས་དང་་་་་
གྲུབ་པ་སྟོང་གིས་བཟུང་ཞེས་ཐོས། །དེ་ན་དམ་པའི་ཡོན་ཏན་འབུམ་
ཕྲག་ཀྱང་། །གང་ཐུགས་དཔལ་བེར་འཁྱིལ་བའི་རླབས་འཕྱུར་ནས། །
སྙན་གྲགས་རྒྱ་མཚོའི་གོས་ཅན་གཞིར་ཁྱབ་པ། །དེ་ལ་རབ་དགའི་མེ་
338


49040357.tif
ཏོག་སུ་མི་འཕེན། །ཡོན་ཏན་ཟིལ་མངར་འཛིན་པའི་ཨུཏྤ་ལ། །
བསླབ་གསུམ་ནགས་མའི་ལྗོངས་ལ་བསྟེན་བྱས་ཚེ། །སྐལ་བཟང་་་་་
རྐང་དྲུག་དད་བརྒྱའི་འཕུར་ལྡེང་གིས། །བསྔགས་བརྗོད་གླུ་དབྱངས་
ལེན་པ་ཆོས་ཉིད་ཡིན། །ལྷ་ཡུལ་མིག་སྟོང་ལྡན་པའི་འདུན་ས་ཆེའི། །
མངོན་བརྗོད་མིང་ཡིག་ཕྲོག་པ་མ་ཡིན་ཡང་། །ལེགས་བྱས་བདུད་
ཇིའི་མྱོས་པའི་སྐལ་བཟང་འགྲོ། །གང་ལ་བསྟེན་འོས་སུམ་རྩེན་གྲོང་
བཞིན་གནས། །འཆད་པའི་གཡུ་རལ་བཇིད་པའི་གཟི་ངོམ་ཞིང་། །
རྩོད་པའི་སྡེར་མོས་རྒོལ་ངན་ཀླད་པ་འགེམ། །རྩོམ་པའི་རྩལ་གསུམ་
རྫོགས་པའི་གདོང་ལྔ་པ། །རྒྱལ་བསྟན་གངས་རིའི་ལྗོང་ན་འགྲན་ཟླ་
བྲལ། །སྟོན་པས་ལེགས་གསུང་རྣམ་མང་ཐེག་པའི་གཞུང་། །བསྟན་
འཛིན་སྟོང་གི་བློ་གྲོས་མཐུས་ཕྱེ་བའི། །ཐུབ་བསྟན་འོ་མཚོ་ཁ་གཏིང་
མེད་དཀར་བ། །སྤྱོད་པའི་བློ་གྲོས་ལུས་དཀར་དབང་པོ་བཞིན། །
ཐོས་པའི་སྙན་དབང་གཞུང་ལུགས་བརྒྱར་འགྲོགས་ཀྱང་། །བསམ་
པའི་རྣམ་དཔྱོད་ཕྱོགས་རེར་མ་ལྷུང་བས། །སྒོམ་པའི་ཟབ་དོན་རྡོ་
རྗེའི་རྣལ་འབྱོར་ལ། །གཞོལ་དེས་གྲུབ་བརྒྱའི་རིང་ལུགས་གསར་དུ་
བསླང་། །དེ་སླད་ཡོན་ཏན་མཆོག་མངའ་དམ་པའི་མགོན། །རིང་་་་
བར་གནས་ཀྱང་སྐྱེ་དགུའི་མ་འདྲིས་བཤེས། །མཚུངས་པ་མེད་པར་
ཤེས་ནས་དེང་འདིར་ཡང་། །ཞུ་མཆིད་ཚིག་གི་ཕྲེང་བས་བསྟེ་སྟངས་
339


49040358.tif
བྱས། །དུས་ཀུན་བྱམས་པའི་ཐུགས་ཀྱིས་མི་འདོར་ཞིང་། །གདམས་
འོས་བདུད་ཇིའི་གཏམ་གྱིས་རྗེས་འཛིན་པས། །བདག་སོགས་ལྷར་
བཅས་འགྲོ་བའི་མགོན་གཅིག་ཏུ། །ཞབས་པད་རྡོ་རྗེའི་ཁྲི་ལ་བརྟན་
གྱུར་ཅིག།
་1ཟླ་གཞོན་ཐིག་ལེས་བྲིས་མིན་ལྷའི་མེ་ཏོག །གཡོ་བའི་འཕྱང་་་་
འཕྲུལ་འཛིན་ལྡན་མཚོ་སྲས་མ། །པང་ན་ཏམ་བུ་ར་མཚན་གཡོན་
མིག་ལ། །རྗེས་ཆགས་འཇམ་དཔལ་དཔའ་པོས་ཁྱོད་ལ་སྲུང་། །གང་
ན་ལུས་ཕྲ་མིན་ཀྱང་ནགས་ལན་བུར། །གཡོ་བའི་ལྷུན་པོ་སྦོམ་པོའི་
ཕང་པ་ན། །སྣང་མཛད་སྤྲུལ་པའི་ལོ་ཆེན་བྱིན་རླབས་གཟི། །འཛིན་
འགྱུར་སྤོང་བའི་གནས་ཤིག་ཡོད་ཅེས་མཆི། །དེ་ན་གཡེམ་ཚུལ་མ་
ཡིན་བློའི་ཟུར་མིག །གཡོ་བའི་སྨིན་འཁྱོགས་གར་གྱིས་རིག་ལམ་་་་་
གྲོགས། །མང་ཞིག་རང་དབང་བགྱིད་མོད་འཕྱོན་མ་ཞེས། །འབོད་
མིན་བློ་གསལ་གཞོན་ནུ་ལོས་རེ་དགའ། །དེ་ན་སྤྲུལ་བཞིའི་ཡུལ་མིན་
སྙན་ཚིག་སྒྲོགས། །གཡོ་བའི་སྤྲིང་ཡིག་ངང་པའི་བུ་མོ་ཞིག །དོན་་་་
བཟང་རྐང་དྲུག་མཛོད་ལས་བསྐུལ་བའི་རོ། །མངར་དགུའི་ཕ་་་་་་
འབབས་སྦྱིན་སླད་འདི་ན་རྒྱུ། །དེ་ཚེ་བཏང་སྙོམས་མ་ཡིན་བློས་་་་་་
འདབ་སྟོང་། །གཡོ་བའི་རབ་དགའི་གེ་སར་འཛུམ་ཤོར་ཏེ། །རྙོགས་
མིན་མཛའ་བཅུག་ཡིད་ཀྱི་རྫིང་དྭངས་པར། །ཞལ་རས་ཆུ་ཟླའི་་་་་་
340


49040359.tif
བརྙན་པོ་གསར་དུ་བྲིས། །ཉེ་མིན་ཞགས་ལྡན་འདོམས་པ་བགྲོད་་་་
བྱེད་ཟུང་། །གཡོ་བའི་འགྲོས་ཀྱིས་བགྲོད་དཀའི་འཕྱེ་བཞིན་ཀྱང་། །
གཅུགས་གྱུར་མདུད་པ་ལྷོད་མིན་སྙིང་གི་དར། །གཅིག་པོས་ལན་་་་
བརྒྱར་དཀྲིས་ཕྱིར་རིངས་པ་མིན། །འདི་ན་ལུགས་གཉིས་འདབ་་་་་
ཡང་ཕང་ཕུང་དུ། །གཡོ་བའི་ངང་ཚུལ་ལས་རིང་སྡོང་དུམ་ཀྱང་། །
བག་ཡངས་སྙོམས་ལས་མལ་ན་གློས་ཕབ་དཔལ། །དེ་བཅིག་དགེ་་་་
བར་འཛིན་ལྟས་རིང་ཞིག་སོང་། །བླུན་ཚུལ་བྲང་གི་བགྲོད་པ་་་་་་
མཆོངས་རྒྱང་དུ། །གཡོ་བའི་ལག་འགྲོའི་ཁྱུ་རུ་ཉལ་ཆེས་པས། །ལྔ་
རིག་སྦྲང་རྩིའི་དོགས་པ་ཆུད་ཟོས་ནས། །ཡིད་རྡུལ་འཁྱགས་སྦྲམ་་་་
དགུན་ཟླའི་ཆུ་བཞིན་མཆིས། །འོན་ཀྱང་སྐྱབས་མགོན་ཐུགས་རྗེའི་
བྱིན་ཤུགས་རྟགས། །གཡོ་བའི་རླབས་ཀྱིས་མི་མཐུན་མེ་གསོད་པ། །
བག་ཡངས་ཕུན་ཚོགས་འཁྱིལ་པའི་འོ་མཚོ་ན། །མ་བརྟགས་ཉམས་
དགའི་ཡུལ་ལ་ཞེན་ཅིང་མཆིས། །ཐུན་མཚམས་བླ་གོས་འཛིན་པའི་
གྲལ་རིང་དུ། །བརྟན་པའི་སྐྱིལ་ཀྲུང་འཆའ་བའི་སྐལ་དབེན་ཡང་། །
མཆོག་གསུམ་སྐྱབས་ཀྱི་ཡུལ་དེ་མ་དོར་ཙམ། །བག་མེད་ཤྲཱི་སྨྱོན་པའི་
གནས་ཚུལ་ལགས། །དེ་ན་གསང་ཆེན་སྙིང་པོའི་རིང་ལུགས་ལ། །
བསྟན་པའི་ངེས་ཤེས་འཆང་བའི་བློ་གསལ་ཁྱེད། །ཉམས་ལེན་སྙིང་
པོའི་བཅུད་བཟང་གཞིབ་པའི་གཏམ། །གསར་པས་ཡིད་ལ་རབ་་་་་
341


49040360.tif
དགའ་ལན་བརྒྱར་བྱིན། །ཀུན་རྟོག་གཡོ་བ་དྭངས་པའི་སྤྲོས་བྲལ་་་་
གཤིས། །བརྟན་པའི་མཉམ་བཞག་དྲན་པའི་གཤིས་གཅིག་པོ། །སྡེ་
སྣོད་བྱེ་བའི་བརྗོད་དོན་མཐར་ཐུག་པར། །དགོངས་ནས་ཡོངས་་་་་
གྲུབ་གཤིས་ལ་དགའ་བར་བྱོས། །ཕྱོགས་ཕྱོགས་རྙེད་ཕྱིར་རྒྱུ་བའི་་་་
ཚུལ་བཏང་ནས། །བསྟན་པའི་སྒྲུབ་ཚུགས་རིམ་གཉིས་ལྷབ་ལྷུབ་ཅན། །
སྔོན་བྱོན་རིག་འཛིན་བྱེ་བའི་མཛའ་གཅུགས་མ། །དེ་ཉིད་ལགས་་་་
ཀྱིས་དེ་ལ་ཅི་དགའ་འཁྱུད། །བརྒྱུད་གསུམ་བྱིན་རླབས་སྤྲིན་གྱི་ཕང་
ཕུང་ལ། །བསྟེན་པའི་དད་གསུམ་གདུང་བ་ཆེར་བསྐྱེད་ནས། །ཟབ་
ལམ་གནད་ཀྱི་ཟློས་གར་བྱོས་ཤིག་དང་། །ཁྱོད་ཡིད་དོན་བརྒྱུད་་་་་་
རྟོགས་པས་སྦྲུམ་པར་ངེས། །སྣ་ཚོགས་རིག་ལམ་སྒྱུ་མའི་རྩེད་འཇོ་ལ།།
བརྟེན་པའི་འདུ་ཤེས་སྦྱངས་ཡང་དེའི་འབྲས་བུ། །རྒ་ན་འཆི་བར་
ཕན་པ་མེད་དགོངས་ནས། །ཐོས་པའི་འོ་མཚོ་བསྒོམ་པའི་མར་དུ་
སྲུབས། །ཀྱེ་མ་རྒྱལ་བསྟན་རིན་ཆེན་ཡུན་རིང་པོར། །བརྟན་པའི་་་་
གདེངས་ཤིག་མཆིས་ན་དེའི་རྒྱན་དུ། །ལྔ་རིགས་མེ་ཏོག་ཕྲེང་བ་་་་་་
མཛེས་བཏུས་ན། །དོན་གཉེར་ན་ཆུང་སྟོང་ལ་ཕན་གྱུར་མོད། །འོན་
ཀྱང་སྙིགས་མའི་རང་རྟགས་འབུམ་གཤེགས་ལ། །བསྟེན་པའི་བརྟན་
གཡོའི་སྣང་ཚུལ་འདི་གཟིགས་ན། །ད་ནི་རང་རྒྱུད་གདུལ་བའི་་་་་་
ཐབས་ཁོ་ན། །ཟབ་པ་ལགས་སྙམ་བདག་ནི་ཡང་ཡང་སེམས། །གང་
34་ཁུ


49040361.tif
ཞིག་སྐྱེས་སྦྱངས་མཁྱེན་དཔྱོད་བློས་སྣང་བ། །བརྟན་པའི་སྐལ་་་་་་
བཟང་ཉི་མ་ཁྱེད་ལགས་ན། །འཁོས་དམན་སྲིན་བུའི་སྣང་བས་ཅི་
བགྱི་ཡང་། །ལྡབ་ལྡེབ་མེ་སྟག་ཙམ་འདིས་བསམ་བཟང་བགྱིས། །
བསྟེ་པའི་གནས་གཅིག་ཁོ་ནར་ཡུན་རིང་པོར། །བརྟེན་པའི་བློ་ཐག་
ཁོ་བོས་བཅད་མིན་ཡང་། །བགྲོད་འདོད་རི་བོའི་རྐང་པ་གཡོ་བའི་
གཤིས། །སྐྱབས་མཆོག་དབང་པོས་བྲེག་དེས་རོ་བཞིན་གྱུར། །དེ་རུ་
འདུ་ཤེས་གསུམ་དང་སྒྱིད་ལུགས་ཁུར། །བརྟེན་པའི་རང་གཤིས་་་་་
ལང་ཚོ་དར་བབ་སྟེ། །ལུགས་གཉིས་འོ་འཛིན་གཞིབ་པའི་ཚུལ་་་་་་
བསྐྱུངས་ནས། །བྲེས་ན་གླང་རྒན་ཉལ་བའི་ངང་ཚུལ་བཟུང་། །དེ་ཚེ་
དཎྜའི་རང་ལུགས་ལྷའི་བརྗོད་པ། །བརྟན་པའི་སྙན་ཚིག་གཏམ་གྱི་
སྤྲིང་ཡིག་གིས། །རྟོག་བྲལ་སོ་ལྡན་ཉལ་བའི་གཉིད་སད་ནས། །
བརྗོད་འདོད་སྣ་ཞགས་བརྐྱང་འདི་དགོངས་མཛོད་ཀྱི། །འབྱུང་་་་་་
འགྱུར་བསྐལ་བརྒྱའི་ཆར་ཡང་ཚེ་དང་ཆོས། །བརྟན་པའི་ཕུན་་་་་་
ཚོགས་རྡོ་རྗེའི་མདུད་པ་ཅན། །ཁྱོད་གཅིག་ཁོ་ནའི་དཔུང་པའི་རྒྱན་
ཉིད་དུ། །བརྟེན་པའི་རྟེན་འབྲེལ་གདུ་བུ་བཞེས་བཞིན་པར། །ཡིད་
འོང་གཏམ་གྱི་སྤྲེངས་ཡིག་ལྷའི་ཆུ་བོ། །བརྟན་པའི་རྒྱུན་བཟང་སྲིད་
པའི་མཐའ་གཏུག་ཏུ། །ཡིད་མཐུན་སྐལ་ལྡན་ཤིང་རྟའི་སྐལ་པ་རུ། །
ཡང་ཡང་ཛ་ཧུའི་རྒྱུན་བཞིན་འབེབས་པར་རིགས། །དེ་སྐད་་་་་་
343


49040362.tif
བརྩེགས་པའི་རྡུལ་ཕྲན་བགྲངས་ཡས་ཁྱོན། །བརྟན་པའི་གཡུང་དྲུང་
རི་བོའི་འདབ་ཞོལ་ནས། །རྣམ་འགྱུར་གཟུགས་ཀྱི་བརྗོད་དོན་སྟོན་
པའི་བཟོ། །བག་ཡངས་ཤྲཱི་ཀུལ་པོས་བགྱིས་ཏེ་ཕུལ།།
༈མཁའ་སྤྱོད་མངོན་དགའི་ཕོ་བྲང་སྐུ་གསུམ་གྱི་དཀྱིལ་འཁོར། །
དྲི་མེད་ཆོས་སྐུའི་བླ་མ་སྟོང་གཟུགས་སུ་མ་བཞུགས། །འཇིགས་མེད་
མཁྱེན་གཉིས་སྨྲ་བའི་ཕྱག་རྒྱ་རུ་བཞེངས་ནས། །འཇའ་སྤྲིན་མེ་ཏོག་
ཐིག་ལེའི་བྱིན་འོད་ཅིག་ཕོབ་ཤོག །བར་སྣང་འོད་དཀར་ཐིག་ལེ་་་་
ཟླུམ་འཁྱིལ་གྱི་གདན་ལ། །འབུམ་ཕྲག་རིག་འཛིན་མཁའ་འགྲོ་གང་
ཐབབ་སུ་བཞུགས་དང་། །རོ་མཆོག་དངོས་བཤམས་མཆོད་པ་་་་་་
ལོངས་སྤྱོད་ཀྱི་སྐལ་བ། །སྙན་འགྱུར་མགྲིན་པའི་རྫ་རྔ་གཞོན་པ་ངས་
བརྡུང་ངོ་། །ཟང་ཐལ་གྲུབ་བརྒྱའི་གཤེགས་ཤུལ་བློ་བྲལ་གྱི་ཕོ་བྲང་། །
སྒོམ་མེད་གཟིམ་ལ་ཡུར་བ་རིག་འཛིན་གྱི་ཞབས་དྲུང་། །བྱང་སེམས་
མཆེད་ཀྱིས་བསྐོར་བའི་ཚུལ་མཐོང་དེ་སྐྱིད་དོ། །མིག་ཡངས་མཁའ་
ལ་བརྩེན་པའི་ཀླུ་གར་དེ་དྲན་རྣ། །གཞོན་ཆུང་རྙུ་མ་ཐ་ལའི་ལྷ་གྲལ་
ན་ཚོགས་དུས། །ཐོར་ཚུག་མུ་ཏིག་དཀར་པོའི་ཟླ་ཚེས་ཤིག་ཡོད་དེ། །
མཚུངས་མེད་རིག་འཛིན་བླ་མའི་ཞབས་དྲུང་དུ་འོང་དུས། །ཨ་མ་
བདེ་གསལ་ལྷ་མོའི་སྐ་རགས་ལ་བཏགས་ཡོད། །ལྟོ་སྟོང་རུས་པའི་
འཁོར་ལོ་ཟླུམ་པོ་དེ་ཡོད་ན། །དཔའ་བོའི་ལྕང་ལོ་མི་བྲེག་ཟུར་ཕུད་
344


49040363.tif
ཅིག་འཆང་སྟེ། །རྒྱན་མེད་རལ་རྫིང་འཐུག་པོའི་འཕྱང་སྡེབ་དེའི་་་་
སུན་ནས། །སོར་གསུམ་གཙུག་སྐྲའི་མཆོད་པ་མཁན་སློབ་ལ་ཕུལ་་་་
བཏང་། །མཐིང་འོད་ཤུགས་འཆང་ལྷ་མོས་སྐྱོ་གྲོགས་ཤིག་མཛད་ན།།
ཡིད་འོང་དོ་རྗེའི་གླུ་སྒྲ་མཁའ་ལམ་ནས་བསྒྱུར་དང་། །གཉིས་མཉམ་
རེག་བྱའི་སྟོན་མོ་ཡིད་ཡུལ་ན་མེད་ཀྱིས། །ཚངས་སྤྱོད་དགེ་སྦྱོང་་་་་་
གཞོན་ནུའི་བླ་གོས་ལ་མ་རེག །འཛུམ་དྲུག་སྟག་ཤམ་ཐིག་ལེ་སྤངས་
པའང་མིན་དེ། །ཚུལ་མཐོང་མཐང་གོས་ཟླུམ་པོའི་སྣམ་ཕྲན་དེ་་་་་་
འགྲིགས་ནས། །ཡིད་འོང་འཛུམ་དཀར་ལྷ་མོའི་བཀའ་བཀྱོན་ལ་མ་
བསམ། །ཀྱུག་ཕྲན་སྣལ་མ་སེར་བོའི་སྐ་རགས་ཀྱང་བཅིང་བཏང་། །
དབྱིངས་ཕྱུག་དྲིན་ཅན་བླ་མ་གདན་འདྲེན་ལ་བྱོན་ན། །གཞོན་ནུའི་
གཡེར་ཁ་དྲ་བའི་འཕྱང་འཕྲུལ་དེ་མ་སྒྱུར། །ཕུ་བོ་མཐའ་རུ་སྟོར་་་་་
བའི་སྣང་ཤེས་འདིས་སྐྱོ་ནས། །མི་འགྱང་ཛལརྙི་རར་འོང་མོས་ཤིག་
འདུག་གོ། །རྟོག་མེད་རོ་ལ་ཞོན་ནས་བརྟུལ་ཞུགས་ཀྱིས་རྒྱུ་བའི། །
དྲན་མེད་ནམ་མཁའི་རྣལ་འབྱོར་དེ་འདྲ་ཞིག་སྙམ་ཏེ། །རོ་མཐོང་ཤི་
བའི་གཞོན་པ་རློན་སེམས་ཀྱིས་ལེན་པའི། །ལས་ངན་ཟོག་པོའི་གྲལ་
དུ་ལྷུང་ལ་ཁད་བྱུང་ངོ་། །ཐེག་གསུམ་སྐྱ་བ་འཛིན་པའི་གྲུ་གཟིངས་
ཤིག་བཅས་ནས། །མ་རྒན་ནོར་བུའི་གླིང་དུ་ཁྲིད་སྣང་ཞིག་ཤར་སྟེ། །
ཕ་རྒན་མདའ་རྒྱག་རྒྱལ་པོའི་བརྟུལ་ཞུགས་དེ་མིན་ན། །གཞོན་ནུ་བུ་
345


49040364.tif
ཆུང་ཙམ་ནས་ཆུ་རླབས་ཀྱིས་ཕྱག་སོང་། །བུ་སྐྱེས་ལང་ཚོ་མ་སྨིན་་་་
གོམ་འགྲོས་ཀྱང་འཁྲོལ་ལོ། །བསླབ་བསླབ་སྨྲ་ལྕེ་བདེ་ཡང་སེམས་་་་
ཤེད་ནི་མ་རྫོགས། །བསྡུ་བཞིའི་ཁྱིམ་སོ་རིན་པ་ད་དུང་ནི་མེད་ཀྱིས། །
ཁྱེའུ་ཆུང་སྣང་བ་དམ་པ་བརྩེ་གྲོགས་ལ་ཕེབས་ཤོག །བརྟུལ་ཞུགས་
སྟོད་ཤ་རྒྱས་པའི་ལུས་དབང་ཞིག་ཐོབ་ན། མེས་པོའི་ཚངས་སྐུད་་་་
རལ་པའི་དོ་ཤལ་དེ་དཀྲིས་ནས། །ཚངས་ཆེན་ཤི་བའི་ལུས་ལ་གྲོང་
འཇུག་ཞིག་སྙམ་སྟེ། །གཞོན་ནུའི་ཚུལ་ལ་དཔག་ན་ཡིད་སྨོན་ལས་མི་
འདུག །ཀུན་མཉམ་ཟླུམ་པའི་མལ་ན་བཞད་གད་ཞིག་ནུས་ཀྱང་། །
ལས་ངན་ཨ་མས་བསྣུན་པའི་ཁ་འོ་དེ་ཙར་རེ། །གདུང་ཀླུ་ལག་པ་་་་
གཡོ་བའི་བསམ་བློ་ཞིག་ཡོད་ཀྱི། །ཐུགས་རྗེའི་ཕྱག་ཡངས་རྐྱོངས་་་་
ཤོག་བརྒྱུད་གསུམ་གྱི་བླ་མ། །སྔོན་བཞུགས་དུར་ཁྲོད་གནས་ནས་་་་
གདན་འདྲེན་གྱི་གླིང་བུས། །ལྟ་བསྒོམ་གཤོག་ཡངས་འགེབས་པའི་
རྒོད་པོ་འདི་མ་འབོད། །བག་ཡངས་ཉི་དྲོད་སྐྱོང་བའི་བྲག་ཚང་འདི་
སྟོང་ན། །ཤེས་མེད་འཐུམ་པོར་ཉལ་པའི་སྒོང་རློན་ངས་ཅི་བྱེད། །བུ་
ཆུང་སྣང་ཤེས་མྱོས་པའི་སྐྱོ་གྲུ་ཞིག་ཡོད་དེ། །དགའ་སྟོན་ཚོབས་གླུ་
ལེན་ཕྱིར་དེ་རིང་ནི་མི་ཟེར། །ཀྱི་ཧུད་ཤུགས་ཀྱིས་ཤོར་ནས་སྙན་རྒྱུ་
ཞིག་མེད་པས། །འབྱུང་འགྱུར་ལེགས་སྨོན་ཞུ་ན་མཐུན་གྱུར་དེ་་་་་་
གནང་ཤོག །སྐྱིད་པོ་ལྷ་ཡུལ་ལགས་མོད་མེ་ཏོག་གི་དོ་ར། །བརྒྱུད་
346


49040365.tif
བསུམ་གླེང་གཞི་འབྱུང་བ་གསང་འཛིན་གྱི་ཕོ་བྲང་། །དགེ་བཅུའི་
ཐེམ་སྐས་བཙུག་ན་ཐག་རིང་ཞིག་མ་རེད། །ལམ་མཁན་དེད་དཔོན་
གསུང་གིས་བསུ་མ་ཞིག་ཕེབས་འོང་། །མཐོན་པོ་མཁའ་སྤྱོད་ལགས་
མོད་རིག་འཛིན་གྱི་བཞུགས་གྲལ། །དམ་ཚིག་གཤོག་རྩལ་རྒྱས་ལ་་་་་
རིང་རྒྱུ་ཞིག་མི་སྣང་། །བསྲུང་སྡོམ་མི་ཚེ་བསྐྱང་ནས་དུས་འདའ་་་་་
ཞིག་བྱུང་ན། །མི་འབྲལ་ཚོམ་བུ་གཅིག་ཏུ་བྱ་ཁྱུ་བཞིན་འཕུར་འགྲོ། །
མཛེས་པ་འཇའ་སྐུ་ལགས་མོད་ཐེག་རྒྱལ་གྱི་ཁྱད་ཆོས། །ལྟ་བསྒོམ་
བརྩོན་འགྲུས་ནུས་ལ་དཀའ་རྒྱུ་ཞིག་མ་རེད། །ཚེ་དང་བསྒྲུབ་པ་་་་་་
མཉམ་པའི་རྟེན་འབྲེལ་ཞིག་འགྲིགས་ན། །སྐལ་ལྡན་དབང་གཞུ་་་་་
བཞིན་ཏུ་མཁའ་ལམ་ལ་ཤར་འོང་། །དགའ་སྟོན་ཚོགས་འཁོར་་་་་་
ལགས་མོད་བརྟུལ་ཞུགས་ཀྱི་སྤྱོད་པ། །སེམས་རིག་ལ་ཤན་འབྱེད་ལ་
དཀའ་རྒྱུ་ཞིག་མ་རེད། །དུར་ཁྲོད་རོ་ཁང་རྔམས་པ་མཁའ་འགྲོ་ཡི་
ཚོགས་གྲལ། །ཞེན་མེད་གཡེལ་ཁ་ཁྲོ་ལེ་སྙོན་པ་ངས་འགྲིམ་འགྲོ།།
༈མཐོན་མཐིང་ཟུར་ཕུད་ལྔ་པའི་དཀྱིལ་འཁོར། །ཡོངས་རྫོགས་
རྒྱལ་བའི་ངོ་བོར་ངོམ་པའི། །ཨ་བུའི་སྐྱབས་གཅིག་འཇམ་དཔལ་་་་
དཔའ་བོས། །ཁྱོད་ལ་ཤིས་པའི་མེ་ཏོག་སྩོལ་ཅིག །དང་པོ་འཕྲད་་་་
ནས་ད་ལྟའི་བར་དུ། །བརྩེ་བས་འགྲོགས་པ་ཁྱོད་གསུངས་བདེན་་་་
ཀྱང་། །སྐྱོ་རྒྱུ་ཅི་ཡོད་འདུས་མཐའ་བྲལ་བ། །འདུས་བྱས་རང་མཚན་
347


49040366.tif
ཡིན་པ་ལོས་དགོངས། །དུག་ལྔའི་རང་གཟུགས་ཨ་བུ་ཧྲལ་པོའི། །
ཞལ་ཚབས་ཁམས་གསུམ་འཁོར་བའི་རྒྱུད་ན། །མེ་བཞིན་འབར་་་་་
ཞིང་ཆུ་བཞིན་ཁོལ་སྟེ། །ཁྱོད་ལ་མེད་ན་ངོ་མཚར་ཆེའོ། །གྲུབ་པའི་
ཉམས་རྩལ་དོ་ཧའི་གླུ་དང་། །ཟོག་པོའི་བསླུ་ཚིག་རྐང་ཆགས་ཚིགས་
བཅད། །མགུར་མར་འདོད་ཀྱང་ཐ་མར་འགྲོ་ལ། །དེ་འདྲ་ཡོད་དོན་
གཉིས་ཀ་མེད་དོ། །དེས་ན་ཆོས་མེད་ཨ་བུ་ཧྲལ་པོ། །མཁས་པའི་་་་་
གཞུང་ལ་སྦྱངས་པ་ཡོད་ཀྱང་། །གྲུབ་པའི་ཉམས་ལ་འདྲིས་ཆ་མེད་
པས། །ཉམས་རྩལ་མགུར་མ་ཅི་ལྟར་འཐེན་ལགས། །ཟང་ཟིང་རྣར་
ལ་ཆགས་སྲེད་ཆེ་ཡང་། །ཟས་གོས་འཚོ་བས་ཕོངས་པ་མེད་ཅིང་། །
ལྟ་སྣང་བཀུར་ལྟས་སྣང་བ་སུན་པས། །ཟོག་པོའི་རྫུན་ཚིག་སྨྲ་འདོད་
མེད་དོ། །ཆོས་བཞིན་སྨྲས་ན་རང་མཚང་འབྲུ་འདྲ། །ཆོས་མིན་སྨྲས་
ན་ཉེས་པ་ཆེ་བས། །རྗོད་བྱེད་ཚིག་ལ་ང་རང་མཁས་ཀྱང་། །བརྗོད་
བྱའི་དོན་གྱིས་ཕོངས་ནས་འདུག་གོ། །དེ་སླད་ཚིག་དང་དོན་དུ་་་་་་
མཐུན་པའི། །གཏམ་ཞིག་སྨྲ་རྒྱུའི་སྐལ་བ་དབུལ་ཡང་། །ཁྱེད་གསུང་
མི་གཅོག་རྩེད་མོའི་ཕྱིར་དུ། །ཆོས་དང་མཐུན་པའི་ཁ་གཡང་འབོད་
དོ། །ཡར་ལ་གཟིགས་དང་ལྷ་ལམ་དཀྱིལ་འཁོར། །ཉིན་བྱེད་སྣང་་་་
བས་ཡོངས་སུ་བསྐོར་ཏེ། །ནུབ་རིའི་ཕང་ན་རང་ལམ་གཉེར་བ། །
དོན་གྲུབ་མགྲོན་པོ་ཁྱེད་དང་འདྲའོ། །མར་ལ་གཟིགས་དང་ཆུ་ཤིང་
348


49040367.tif
རང་ལོག །ཀུན་ལས་དམན་སར་རོ་ཉལ་ཆེ་བས། །ཡལ་བདག་ཁོང་
སྙིང་ས་ལ་རུལ་བ། །ཉལ་སྲེད་ཁོང་རུལ་ང་དང་འདྲའོ། །ཡིད་འོང་
རྐང་དྲུག་ཀླུ་སྒྲ་ལེན་བཞིན། །གེ་སར་ཟིལ་མངར་འཐུང་ནས་འགྲོ་བ།།
ཡང་དག་པད་ལྗོན་བླ་མའི་དྲུང་ནས། །ཆོས་དོན་ལེན་པ་ཁྱེད་དང་
འདྲའོ། །ཡིད་འོང་མཚོ་སྐྱེས་འདབ་མའི་གཡུར་ལ། །ཡུན་རིང་་་་་་
འགྲོགས་པའི་སྦལ་བ་རྒན་པོ། །ཇི་བཅུད་གཞིབ་པའི་ཡི་ག་བྲལ་བ། །
ཆོས་མེད་འདིར་གནས་ང་དང་འདྲའོ། །དམ་ཆོས་ཚོལ་བའི་འདུན་
པས་བསྐུལ་བས། །བཤེས་གཉེན་ཚོལ་བའི་དཀའ་བས་ངལ་བ། །
དམ་པ་མཐོང་ནས་རབ་དགའ་ཞི་བ། །ཁྱེད་གཅིག་མཁས་པ་ནོར་
བཟང་འདྲའོ། །མཚུངས་མེད་བླ་མའི་ཞལ་གསུང་བདུད་ཇི། །གང་
ཞིག་གནང་བ་སྙིང་ལ་བཅགས་ནས། །དབེན་པའི་གནས་སུ་མངོན་
དུ་མཛོད་དང་། །ཁྱེད་ཀྱང་རྗེ་དང་མཚུངས་པར་འགྱུར་རོ། །རྒྱལ་
བའི་ལམ་བཟང་ཡོངས་སུ་རྫོགས་པའི། །ལམ་དེ་བྱང་ཆུབ་སེམས་་་་
མཆོག་ལགས་ཀྱིས། །སེམས་མཆོག་འདི་ལ་བརྩོན་པར་མཛོད་དང་། །
ཁྱེད་ཀྱང་མི་རིང་རྒྱལ་བར་འགྱུར་རོ། །ལམ་ཀུན་ཉེ་ལམ་རྫོགས་པ་
ཆེན་པོ། །ཀ་དག་ལྷུན་གྲུབ་ཟུང་དུ་འཇུག་པའི། །ལམ་དེར་བརྩོན་པ་
གནད་དུ་བསྣུན་དང་། །གྲོགས་ཁྱེད་ཚེ་འདིར་གཏན་སྲིད་རིན་ནོ། །
ངན་སྤྱོད་སྣ་དགུ་བྱུང་རྒྱལ་སྤྱོད་པའི། །ང་དང་ང་འདྲའི་སྤྱོད་ཚུལ་
349


49040368.tif
ལྟོས་ལ། བག་མེད་གནས་དེར་དུག་བཞིན་འཛེམས་དང་། །གྲོགས་
ཟླ་འཕྲལ་དུ་དམ་པར་འགྱུར་རོ། །འདོད་དགུའི་འབྱུང་གནས་་་་་
ཡིད་བཞིན་ནོར་བུ། །མཚུངས་མེད་བླ་མ་སྤྱི་བོར་སྒོམ་ལ། །མོས་གུས་
གདུང་བས་གསོལ་བ་ཐོབ་དང་། །གྲོགས་ཁྱེད་བསམ་དོན་ཆོས་་་་་་
བཞིན་འགྲུབ་བོ། །ནམ་ཡང་མི་བསླུ་སྐྱབས་གནས་དཀོན་མཆོག །
ཡིད་ཆེས་གཅིག་པུས་བློ་གཏད་ཆོས་ལ། །བརྗེད་པ་མེད་པའི་སྐྱབས་
འགྲོ་འབུང་དང་། །གྲོགས་ཁྱེད་འགལ་རྐྱེན་གཡུལ་ལས་རྒྱལ་ལོ། །
བསླུ་བྲིད་ཟོག་པོའི་རྒྱལ་ཁམས་གང་ལ། །མ་བསྟོད་མ་སྨད་རྗེས་སུ་
མ་འབྲང་། །འབྲེལ་བ་ཆོད་ལ་རང་ཚུག་ཟུང་དང་། །གྲོགས་ཁྱེད་་་་་
ཡང་དག་ལམ་དུ་འགྲོའོ། །གྲོགས་མཆོག་གསོན་དང་མཐའ་མཁོབ་
ཡུལ་ན། །ཡིད་བཞིན་ནོར་མཆོག་ཁྱེད་ཀྱི་རིགས་བདག །སྤྲུལ་པའི་
སྐུ་དེ་ཁོ་ན་ལགས་ཀྱིས། །དེ་ལས་གཞན་པའི་བློ་གཏད་སུ་དགོས། །
འབྱོར་ཡང་ཟང་རིང་ཆགས་སྲེད་བྲལ་ལ། །ཤེས་ཀྱང་ཁ་བཤད་འུར་
རྒོག་མི་མཛད། །མགུ་ཡང་ཟོག་པོའི་རང་མཐོང་སྤང་བའི། །ཁོང་གི་
རྣམ་ཐར་དེ་འདྲ་དཀའ་འོ། །ད་ལྟའི་དུས་སུ་སྙིགས་མའི་སྐྱེ་བོ། །
དམ་པར་རློམ་ཡང་ཟླ་རེའི་ཡུན་ལ། །སྤྱོད་པ་མི་རྟག་འཕྲལ་ལ་་་་་་
འགྱུར་བའི། །བྱ་སྤྱོད་སྣ་དགུའི་སྤྱོད་ལ་གཟིགས་དང་། །དབེན་པའི་
གནས་སུ་སྒྲུབ་ཚུག་ཟིན་ཀྱང་། །མི་ཆོས་བླ་མའི་རྫུན་ཟོལ་མེད་པའི། །
350


49040369.tif
དམ་པའི་མཛད་བཟང་དེ་དང་དེ་འདྲ། །སྤྱི་བོས་བཏུད་དེ་གུས་ཕྱག་
འཚལ་ལོ། །ཁྱེད་ཀྱང་དམ་པ་དེ་རྗེས་སློབ་དང་། །ཙནྡན་ནགས་སུ་
སཱ་ལའི་ཤིང་བཞིན། །ཡོན་ཏན་དྲི་བཟང་ཤུགས་ཀྱིས་འགོས་ནས། །
དམ་པའི་ཡོན་ཏན་ལྡན་པར་འགྱུར་རོ། །ཕུན་ཚོགས་ལེགས་བྱས་་་་
གནས་ལས་བརྩམ་པའི། །ལེརྒས་བཤད་གཏམ་འདིའི་ཁྱེད་ཐུགས་
དགྱེས་ནས། །སྐྱོ་བའི་བློ་སྣ་ཡུད་ལ་སངས་ཏེ། །རབ་དགའི་དཔལ་ལ་
སྤྱོད་པར་ཤོག་ཅིག །རྒྱལ་ཀུན་ཡབ་གཅིག་གཞོན་ནུའི་སྐུ་ཅན། །
མཁྱེན་པའི་ལྷ་དེའི་བྱིན་རླབས་འོད་སྣང་། །ཁྱོད་བློའི་ཐོས་བསམ་
གྲོགས་སུ་གྱུར་པའི། །བཀྲ་ཤིས་མཆོག་དེས་གཏན་དུ་དགེའོ། །མིག་
མི་འཛུམ་པ་སྙིང་རྗེའི་མངའ་བདག །རྒྱལ་བའི་སྲས་དེའི་བྱིན་་་་་་
རླབས་སྦྲང་ཆར། །ཁྱོད་བློའི་བྱང་ཆུབ་སེམས་མཆོག་བསྐྱེད་པའི། །
བཀྲ་ཤིས་གཉིས་པ་དེ་ཡང་དགེའོ། །གསང་བའི་བདག་པོ་རྒྱལ་བའི་
གདུང་འཛིན། །ཁྱོད་ལ་གསང་སྔགས་ལམ་བཟང་སྟོན་ཅིང་། །ཁྱོད་
བློ་བར་ཆད་གཡུལ་ལས་རྒྱལ་བའི། །བཀྲ་ཤིས་གསུམ་པ་དེ་ཡང་་་་་་
དགེའོ། །དགེའོ་ཡུན་དུ་དགེའོ་གྲོགས་ཁྱེད། །ཚེ་དང་དམ་པའི་ཆོས་
སྤྱོད་སྙོམས་ཤིག །སྲིད་དང་བྱང་ཆུབ་སེམས་མཆོག་འགྲོགས་པས། །
ཐོག་མཐའ་བར་གསུམ་ཀུན་ཏུ་དགེའོ། །དགེའོ། །དགེའོ། །དགེའོ། །
ཚ་ཁ་པ་འོད་གསལ་ལ་གདམས་པའོ། །
351


49040370.tif
1ན་མོ་གུ་རུ་ལོ་ཀཱི་ཤྭ་ར་ཡ། །རྒྱལ་དབང་སྙིང་རྗེའི་རང་གཟུགས་
སྤྱན་རས་གཟིགས། །ལྗོངས་འདིས་འགྲོ་ལ་ལྷག་པར་ཐུགས་བརྩེ་བས། །
མཚུངས་བྲལ་དགེ་བའི་བཤེས་ཀྱི་ཚུལ་བཟུང་བ། །ཁྱབ་བདག་་་་་་
འཇིགས་མེད་རྒྱལ་བའི་མྱུ་གུ་དེས། །ཚེ་རབ་ཀུན་ཏུ་འདུ་འབྲལ་མེད་
པར་སྐྱོངས། །དེང་སང་དུས་ངན་སྙིགས་མ་ལྔ་བདོ་ལ། །སྐྱེ་བོ་ཕལ་
ཆེར་བདུད་ཀྱི་ལྕགས་ཀྱུས་ཟིན། །དགེ་བའི་བཤེས་གཉེན་ཀུན་ལ་་་་
དགྲ་བཞིན་སྡང་། །ཆོས་བཞིན་སྤྱོད་པ་རྣམས་ལ་ལྷག་པར་གཤེ། །
ལེགས་བཤད་དམ་པའི་གཏམ་ལ་ཞེན་པ་ལོག །དམ་ཆོས་འདུལ་བ་
ཐོས་ཚེ་སེམས་ཁོང་འཁྲུགས། །རབ་ཏུ་བྱུང་བའི་རྟགས་ལ་ཐན་ཏུ་ལྟ།།
སྡེ་སྣོད་གསུམ་གྱིས་བསྟན་ལ་གནོད་ཆེས་གླེང་། །བཤད་དང་བསྒྲུབ་
པས་ལྷ་སྲུང་ཁྲོས་སོ་ཟེར། །ཚད་མས་གྲུབ་པའི་བསྟན་འཛིན་བདུད་
དུ་འཛིན། །སྔ་འགྱུར་བཀའ་དང་གཏེར་རྙིང་རྒྱབ་ཏུ་དོར། །ཟོག་པོ་
ཕལ་ཆེར་གཙུག་གི་ནོར་ལྟར་མཆོད། །འབྱུང་པོས་བརླམ་པའི་ཆོས་
ལ་ལྷག་པར་གུས། །དམ་སྡོམ་འཆོར་ལ་གྲུབ་ཐོབ་སྤྱོད་པ་ཟེར། བྱི་
པོ་བྱེད་ལ་གཏེར་ཡུམ་འཚོལ་བར་བརྗོད། །ཆགས་སྡང་བྱེད་ལ་རྟེན་
འབྲེལ་འཆུགས་སོ་སྐད། །བླུན་རྨོངས་འགའ་ཞིག་དེ་ཉིད་བདེན་་་་་
པར་བཇི། །ངན་སྤྱོད་མཁན་རྣམས་གཅིག་རྒྱབ་གཅིག་གིས་སྐྱོར། །
བན་བཙུན་སྡོམ་ཉམས་ཐམས་ཅད་ངོ་སོ་མཐོ། །རྒྱལ་བའི་བསྟན་པ་
352


49040371.tif
འཛིན་རྣམས་དབུ་འཕང་སྨད། །དགེ་འདུན་འདུས་པའི་གཙུག་ལག་
ཁང་དག་ཏུ། །སྤ་་ཡག་གོས་མཛེས་བན་ཧོར་དམུ་རྒོད་རྣམས། །
འདུས་ནས་དམག་དང་བུད་མེད་ཚོང་གི་གཏམ། །འུར་སྒྲོགས་ཧ་་་་
བགད་ཤེད་ངོམ་སྦར་འཛིང་བྱེད། །བསྐྱེད་རྫོགས་ཕར་ཞོག་མ་ཎི་་་་
དོག་པོ་གཅིག །མེད་པར་གཤིན་གསོན་རྫས་ལ་ཧབ་ཤ་བྱེད། ཉིན་
མོ་སེར་གོས་གྱོན་ནས་དཀོར་ལ་ཟ། །མཚན་མོ་ཆང་འཐུང་བུད་མེད་
སྟེང་དུ་རྩོད། །ངན་སྤྱོད་སྣ་དགུ་བྱེད་གྱིན་ངོ་སོ་མཐོ། །ད་དུང་ཨུ་་་་
འུས་བསྟན་པ་དར་ཞེས་གླེང་། །ངོ་ཚ་མི་ཤེས་བ་གླང་མི་ཐོད་ཅན། །
འདི་མཐོང་སྐྱོ་བ་མི་འཕེལ་སེམས་ལྡན་སུ། །བསྟན་འཛིན་སྐྱེས་བུའི་
སྐུ་ཚེར་བར་ཆད་ལྡང་། །ཆོས་འདོད་རྣམས་ཀྱང་གཞན་ཡུལ་འགྲོ་
བར་བྱེད། །འཆི་ཆོས་བྱེད་རྣམས་བས་མཐའི་གནས་ལ་སྤྲོ། །རང་་་་
རྒྱུད་འདུལ་རྣམས་འདུན་མ་སེམས་ལ་གླེང་། །བསྟན་འགྲོར་སེམས་
རྣམས་ཤུགས་རིང་ནར་ནར་འབྱིན། །བསམ་ཞིང་བསམ་ན་སྐྱོ་བ་་་་
ཁོང་ནས་འཕེལ། །བསམ་ཞིང་བསམ་ན་རྩོད་ལྡན་འགྲོ་བ་ལགས། །
བསམ་ཞིང་བསམ་ན་ཐུབ་པའི་བསྟན་ཞབས་བསྡུས། །བསམ་ཞིང་
བསམ་ན་སྙིགས་མའི་རང་མཚན་དུས། ཀྱེ་མ་ཀྱེ་ཧུད་ཀུན་མཁྱེན་་་་
ཤཱཀྱའི་ཏོག །གདུལ་དཀའི་འགྲོ་བ་འདུལ་བའི་སྙིང་སྟོབས་ལ། །
དཔའ་ཆེན་དུ་མའི་ནང་ནས་པད་དཀར་ལྟར། །བསྔགས་པའི་རྔ་་་་
353


49040372.tif
ཆེན་བསྒྲགས་དེ་ཁྱོད་མིན་ནམ། །གསེར་ཐུབ་མགོན་གྱི་བསྟན་པའི་
ཉི་མ་གཟིམ། །མི་ཕམ་དུང་གི་ཟླ་བ་ཚེས་མ་གྱུར། །སྐབས་འདིར་་་་་
མགོན་པོ་ཁྱོད་ཀྱང་ཞིང་བཞུགས་ན། །རྨོངས་པ་འདི་ཀུན་སུ་ཡིས་
སྐྱོབས་པ་ལགས། །ཚུལ་ཁྲིམས་རྐང་ཆགས་ཤེས་རབ་འདྲེན་བྱེད་་་་་
ལྡོང་། །ཐར་པའི་སྲོག་ལ་རྒོལ་བའི་མདའ་ལྔ་ཡིས། །དཔུང་གིས་་་་་་
བསྐོར་ཚེ་ལུས་ཅན་བདག་ཅག་ལ། །སྐྱོབས་པ་མཛད་སླད་ཁྱོད་་་་་་
བརྩོན་མི་བགྱིད་ན། །བྱམས་པའི་གོ་ཆ་སྙིང་རྗེའི་ཡ་ལད་དང་། །
ཤེས་རབ་རལ་གྲི་ཚོགས་གཉིས་དཔུང་གི་གཡུལ། །གྲངས་མེད་་་་་་
གསུམ་གྱི་གོང་ནས་བཤམས་བཤམས་པ། །དེ་ལ་དགོས་པ་ཅི་ཞིག་
བདོག་པར་དགོངས། །ཁྱོད་ཀྱི་བྱ་རྒོད་སྤུངས་པའི་རི་བོ་ལ། །ལྷ་དང་
བཅས་པའི་འགྲོ་འདི་ཟིལ་མནན་ཏེ། །ཞི་བསིལ་ཚངས་པའི་འཁོར་
ལོ་བསྐོར་བའི་ཚེ། །མགོན་པོ་ཁྱོད་ཉིད་དཔང་དུ་བཙུགས་ནས་སུ། །
ལྔ་བརྒྱའི་ཐ་མར་དགེ་བའི་བཤེས་བགྱིད་ནས། །མདོ་སྡེ་རིན་ཆེན་
འཛིན་པར་བགྱིའོ་ཞེས། །སེང་གེ་ལྟ་བུའི་སྒྲ་ཆེན་སྒྲོག་བྱེད་པའི། །
རྒྱལ་སྲས་དེ་རྣམས་ད་ལྟ་གང་ན་བཞུགས། །དེང་སང་དུས་ཀྱི་འགྲོ་
འདི་མི་དགོངས་ཤིང་། །བསྟན་པ་རིན་ཆེན་མཛོད་འདི་མི་བསྲུང་ན།།
ཀུན་མཁྱེན་ཁྱོད་ཀྱི་ནང་གི་ཆོས་མཛོད་ལ། །དབང་བའི་སྲས་ཀྱི་བྱ་
བ་བྱས་ལགས་སམ། །ཇེ་བཙུན་མཁྱེན་པའི་གཏེར་དང་འཇིག་རྟེན་
354


49040373.tif
དབང་། །གསང་བའི་བདག་པོ་ཞེས་གྲགས་དཔའ་ཆེན་རྣམས། །ད་
དུང་ཆོས་རྒྱལ་པཎ་གྲུབ་རྣམ་རོལ་གྱིས། །ཞིང་འདིས་འགྲོ་བ་སྐྱོང་
བར་མི་བགྱིད་ན། །ཐུབ་པའི་དབང་པོས་འགྲོ་འདི་དུས་རིང་ནས། །
བཟུང་བའི་ཕྲིན་ལས་ལྷག་མ་ཁྱེད་རྣམས་ལ། །གཞོན་ནུའི་དཔེ་དང་
བཅས་པས་ཡོངས་གཏད་པ། །གྲགས་པ་ཙམ་དུ་བས་པར་མི་འགྱུར་
གྲང་། །ཀྱེ་མ་ཀྱེ་ཧུད་དཀོན་མཆོག་ཐུགས་རྗེ་ཅན། །རྒྱལ་བའི་རྒྱལ་
ཚབས་སློབ་མར་བཅས་པ་རྣམས། །སྙིགས་མའི་འགྲོ་ལ་ལྷག་པར་་་་
བརྩེ་བར་མཛོད། །བསྟན་པ་རིན་ཆེན་གསལ་བར་མཛད་དུ་གསོལ། །
རྒྱལ་བའི་སྤྱན་སྔར་བསྟན་པའི་མཛོད་སྐྱོང་ཤིང་། །སྐལ་ལྡན་རྗེས་
བཟུང་བསྟན་བཤིག་ཚར་གཅོད་པར། །དབྱར་དམ་རང་གིས་བཅས་
པའི་ཚངས་པ་དང་། །བརྒྱ་བྱིན་རྒྱལ་ཆེན་སྡེ་བཞི་བྲན་འཁོར་བཅས།།
ཁྱེད་ཅག་སྔོན་གྱི་ཐ་ཚིག་བརྗེད་དམ་ཅི། །བརྗེད་ན་བདག་གིས་་་་་་
བསྐུལ་བའི་ཚིག་འདི་གསོན། །མ་བརྗེད་རང་གི་དམ་བཅའ་ཇི་་་་་་
བཞིན་གྱིས། །ཕྲིན་ལས་སྐྱོང་བའི་དུས་ནི་འདི་ཡིན་ནོ། །རྒྱལ་བསྟན་
ཕྱོགས་ཀུན་གསལ་བའི་བཀྲ་ཤིས་ཞུ།།
།ན་མོ་གུ་རུ། །བསྐལ་མང་གོང་ནས་གཡོ་སྒྱུ་སྤངས་པའི་ཐུགས། །
བཅོས་མའི་ཚུལ་སྤངས་དྲང་ཞིང་བདེན་པའི་གསུངས། །ཚུལ་འཆོས་
མི་མངའ་ཚུལ་དང་མཐུན་པའི་སྐུ། །ཐུབ་པ་དྲང་སྲོང་ཆེན་པོ་ལ་་་་་
355


49040374.tif
ཕྱག་འཚལ། །ཐུབ་པ་དེ་སྲས་བདེན་པའི་དོན་གཟིགས་པའི། །
བདེན་གསུངས་མངའ་བ་བདེན་ཚིག་གྲུབ་པའི་ཚོགས། །ཐེག་པ་་་་་
གསུམ་གྱི་ཐར་པའི་ལམ་ཞུགས་པ། །དེ་དག་ཀུན་ལ་གུས་པས་ཕྱག་
འཚལ་ལོ། །བདག་ནི་དེང་ནས་སྐྱེ་དང་ཚེ་རབས་སུ། །རྒྱལ་བ་སྲས་
བཅས་ཁྱེད་དང་མི་འབྲལ་ཞིང་། །རྒྱལ་བ་སྲས་བཅས་ཁྱེད་ཀྱིས་རྗེས་
བཟུང་ནས། །རྒྱལ་བ་སྲས་བཅས་ཁྱེད་བཞིན་འགྲུབ་པར་ཤོག །ལུས་
སྤྱོད་ཚུལ་འཆོས་མེད་པར་དུལ་བ་དང་། །ངག་ཚིག་རྫུན་གཏམ་མེད་
པར་བདེན་པ་དང་། །སེམས་སྤྱོད་གཡོ་སྒྱུ་མེད་པར་དྲང་པ་ཡིས། །
ཆོས་མཐུན་གྲོགས་དང་བཤེས་གཉེན་བསྟེན་པར་ཤོག །ཐར་པའི་
ལམ་ལ་དང་པོ་འཇུག་པའི་སྒོ། །འཁོར་བའི་གནས་ནས་དང་པོར་
བྲོས་པའི་ལམ། །ཉམས་ལེན་ཆོས་རྣམས་ཀུན་གྱི་དང་པོའི་འགོ། །
བཅོས་མེད་ངེས་འབྱུང་རྒྱུད་ལ་སྐྱེ་བར་ཤོག །ཡོད་ན་སངས་རྒྱས་་་་
སྒྲུབ་ལ་དེས་ཆོག་ཅིང་། །མེད་ན་སངས་རྒྱས་སྒྲུབ་ལ་ཐབས་ཆབས་པ །
སངས་རྒྱས་འགྲུབ་པའི་ས་བོན་མ་ནོར་བ། །རྣམ་དག་བྱང་ཆུབ་་་་་་
སེམས་མཆོག་བསྐྱེད་པར་ཤོག །གོང་ནས་གོང་དུ་བྱང་ཆུབ་སེམས་
མཆོག་འཕེལ། །ཚེ་རབས་ཀུན་ཏུ་བྱང་ཆུབ་སེམས་མི་བརྗེད། །ཡང་
དང་ཡང་དུ་བྱང་ཆུབ་སེམས་བསྒོམ་ནས། །བྱང་ཆུབ་སེམས་དཔའི་
སྤྱོད་ལ་འཇུག་པར་ཤོག །ཐུབ་པ་མཆོག་དང་འཇམ་དཔལ་དཔའ་
356


49040375.tif
བོ་དང་། །ཀུན་ཏུ་བཟང་པོའི་སྤྱོད་པ་གང་ཡིན་པ། །བདག་གི་ཚེ་་་་
རབས་སྤྱོད་ཀུན་དེ་འདྲ་བར། །གྱུར་ནས་དོན་གཉིས་སྤྱོད་པ་ལྷུན་
གྲུབ་ཤོག །ཚེ་གཅིག་སངས་རྒྱས་སྒྲུབ་པའི་ལམ་བཟང་ཅན། །དུས་
གཅིག་དོན་གཉིས་སྒྲུབ་པའི་ཐབས་མཁས་པོ། །ཚུལ་གཅིག་འཁོར་
འདས་དབྱེར་མེད་ལྟ་བ་ཡིས། །ལམ་གཅིག་རྡོ་རྗེ་ཐེག་པར་འཇུག་
པར་ཤོག །ལམ་འདིའི་ལམ་སྒོམ་རྡོ་རྗེ་འཛིན་པའི་ཚོགས། །ཀུན་ལ་
བདེ་སྟོང་བསྐྱེད་པའི་གྲོགས་བགྱིད་ཅིང་། །ལྷན་ཅིག་སྐྱེས་པ་མཚོན་
པའི་སྒོར་གྱུར་པའི། །ལམ་གཅིག་མཁའ་འགྲོའི་གླིང་དུ་རོལ་བར་་་་
ཤོག །བཅོས་མ་སྤང་བའི་སེམས་ཉིད་གཉུག་མའི་ཞལ། །བཅོས་མ་
མིན་པར་རང་ངོ་རྗེན་པར་མཐོང་། །བཅོས་བསླད་བྲལ་བའི་མཉམ་
གཞག་རྒྱུན་བསྐྱངས་ཏེ། །བཅོས་མེད་དོན་གྱི་འབྲས་བུ་ཐོབ་པར་་་་
ཤོག །གནས་སྐབས་སུ་ཡང་བསམ་པའི་དོན་ཀུན་འགྲུབ། །གསོན་
པའི་ཚེ་ན་བསམ་པ་ངན་པ་མེད། །འཆི་བའི་ཚེ་ན་གནད་གཅོད་་་་་
སྡུག་བསྔལ་མེད། །ཤི་ནས་འཁྲུལ་སྣང་འཇིགས་སྐྲག་མེད་པར་ཤོག །
བདག་མཐོང་ཐོས་དང་དྲན་རེག་འགྲོ་བ་ཀུན། །ངེས་འབྱུང་བྱང་་་་
ཆུབ་སེམས་དང་ལྷན་ཅིག་སྐྱེས། །ཇི་ལྟར་རིག་པ་ཇི་བཞིན་རྒྱུད་སྐྱེས་
ནས། །མྱུར་དུ་རྫོགས་པའི་སངས་རྒྱས་ཐོབ་པར་ཤོག །སངས་རྒྱས་
ཉི་མ་མཚན་དཔེའི་ཞལ་མཐོང་ཞིང་། །དམ་ཆོས་ཉི་མ་སྙིང་གི་་་་་་
357


49040376.tif
བདུད་རྩིར་སྤྱོད། །དགེ་འདུན་ཉི་མ་ཐར་པའི་གྲོགས་གྱུར་ནས། །
མཆོག་གསུམ་ཉི་མའི་འོད་དང་མི་འབྲལ་ཤོག །སྒྲུབ་པ་པོ་ཉི་མའི་ཐུགས་
བཞེད་བཞིན་བཙུན་གཟུགས་དཔལ་དགེས་བྲིས་པའོ།། དགེའོ། །དགེའོ། །དགེའོ།།
གདུས་དང་གནས་སྐབས་ཐམས་ཅད་དུ་རང་རྒྱུད་ལ་འཕྲལ་་་་་་
འཕྲལ་དུ་བརྟགས་དཔྱད་བྱས་ནས། སེམས་ལ་དགེ་མི་དགེའི་རྣམ་
རྟོག་གང་སྐྱེས་ངོས་རིན་པར་བྱས་ཏེ་མི་དགེ་བ་རེ་སྐྱེས་ན་དེ་མ་་་་་
ཐག་ཏུ་ཉེས་དམིགས་ལ་བསམ་ནས་གདོང་བཟློག་གལ་ཆེ་མ་་་་་་
གཏོགས། འདོད་སོགས་ཉོན་མོངས་པ་རེ་སྐྱེ་ཉེས་ཀྱིས། དེ་སྒྲུབ་་་་་་
བཞག་ན་ཚེ་མཇུག་འདི་ལ་ལས་མཐའ་ཅི་འགྱུར་གོ་དཀའ། མཁས་
པ་ཆེན་པོ་རེའི་གོ་ས་མ་ཐོབ་ཀྱང་། དཀོན་མཆོག་གསུམ་ལ་དད་པ་
བརྟན་པོ་དང་། གཞན་ལ་བསམ་པ་བཟང་པོ་རེ་རྒྱུད་ལ་ཨེ་སྐྱེ་ལྟོས།
ཚེ་འདི་བས་ཕྱི་མ་ཡུན་རིང་བ་ཡིན་པས། ཚེ་འདིའི་ཆེ་འདོད་གྲགས་
འདོད་སོགས་སྒྲུབ་ནས་ཕྱི་མ་རྒྱང་དུ་མ་བོར། འདུན་མ་གཏན་་་་་་
ལེགས་གཏན་ཉེས་ཚེ་མཇུག་འདི་ལ་ཐུག་ཡོད་པས། རང་རྒྱུད་ཆོས་
ཀྱི་ཨི་ཐུལ་ལྟོས། ཡར་འགྲོ་མར་འགྲོའི་ས་མཚམས་ལུས་འདི་ཡི་ཚེ་
ཡིན། འཆི་བའི་མལ་མགོ་ནས་ཡར་འགྲོ་མར་འགྲོའི་ས་མཚམས་་་་་
ཡིན་ཟེར་དུས་ཕྱི་ཚར། གཞན་ལ་ཡོན་ཏན་ཡོད་མེད་རང་རེའི་གོ་
དཀའ། གཞན་གྱིས་རང་ལ་བསྟོད་སྨད་གང་བྱས་ཀྱང་རང་གི་བློ་་་་
358


49040377.tif
ཐོག་ནས་ཆགས་སྡང་སྤང་དགོས། དོན་ལ་དགེ་བ་རྒྱ་ཆེར་མ་འགྲུབ་
ཀྱང་སྡིག་པའི་ལས་ཚབ་ཆེན་དང་། སྐྱེས་བུ་དམ་པ་སུ་ཡིན་མི་ཤེས་
པས་གཞན་ལ་སྐུར་འདེབས་དང་། སེམས་ཅན་ལ་བསམ་ངན་སྤངས།
རང་ལ་ཟས་གོས་སོགས་འབྱོར་པ་ཅི་ཡོད་པ་དེ་ཉིད་ཀྱི་ཆོག་པ་དང་
འཁྱོལ་བར་བྱས་ལ་ཁ་རོག་སྒུར་སྡོད། ཉིན་གཅིག་དལ་ཁོམ་མེད་་་་
པར་རི་ལུང་ཀུན་དུ་གཞན་གྱི་མིག་བརྫད་ནས་དམར་འཛོ་འཛོ་ཁྱི་
སྡོམ་ཉུག་ཉུག་བྱེད་གྱིན་མ་འདུག །དཔལ་སྤྲུལ་པས་བྲིས་པ་དགེའོ།།
།གོ་འགྱོ་བླ་མ་པདྨ་རྡོ་རྗེ་ལ་གདམས་པ། ཇི་སྐད་དུ། ངལ་བ་་་་་
དོན་མེད་སྤྱོད་པ་ལྷུར་ལེན་ཚེ། །གསོལ་བ་འདེབས་སོ་འཕགས་པའི་
ཐུགས་རྗེས་གཟིགས། །ཞེས་པ་ལྟར། མ དཔལ་རྫོགས་གསུམ། རྫོང་
སར། རྒྱ་རོང་སོགས་ཚད་ལྡན་གྱི་སྐྱེས་མཆོག་དུ་མ་བཞུགས་ཤིང་།
ཆོས་འཆད་ཉན་སོགས་ལུང་རྟོགས་ཀྱི་བསྟན་པ་ཉི་མ་ཤར་བ་ལྟ་་་་
བུའི་ཆོས་ཚིགས་ཀྱི་ཡུལ་དབུས་ཡིན་ངེས་པ་དེ་དག་ལམ་ཁའི་རྡོ་་་་
བཞིན་དུ་བོར་ནས་མཐའ་འཁོབ་བྱང་རྫ་ཆུ་ཁ། རྐྱང་འབྲོང་གཉིས་
ཀྱི་ས་ཆ། །ཨར་ཇག་དང་ངོན་པའི་ཡུལ་ཁམས། སྡིག་པའི་ན་བུན་
འཐིབ་ས་འདིར་འོང་ནས། །རང་དོན་འགང་ཆེན་ཡིན་པར་རློམ་པ་
ཧ་བྷོ་ན་དེ་ཧ་བྷོ། ཧ་བྷོ། ཨོ་ཧ་བྷོ། ཡང་། རོ་ཞེས་བྱ་མཐོང་ན་་་་་་
འཇིགས་པ་དེ། །དུས་ད་ལྟ་ལུས་ཀྱི་རྩ་ན་གདའ། །ཞེས་གསུངས།
359


49040378.tif
བན་རྒན་ནད་རོ་མ་ཞིག་གི་རོ་རྒོག་ལ་ལྟ་བ་དང་རེག་པ་ཙམ་ལ་་་་
དོན་གཉེར་ཆེན་པོ་བྱེད་པ་དེ་ཡང་ཧ་བྷོ། དེ་ལ་དགོས་ནུས་སྤུ་ཙམ་
ཡོད་རེ་ཀུན། ལར་དད་པ་ཡོད་ཁུལ་གྱི་ས་འདི་གར་འོང་བ་ཐམས་
ཅད། བཤད་ཚད་བདེན་པར་མི་འཛིན། སྨྲས་ཚད་ཁ་ལ་མི་ཉན། རྩ་
བའི་བླ་མ་སངས་རྒྱས་དངོས་ཀྱི་སྐུ་གདུང་ཡིད་བཞིན་ནོར་བུ་ལྟ་བུ་
སྨོན་ལམ་གང་བཏབ་འགྲུབ་པ་འདི་ལ་ཕྱག་མཆོད་ཙམ་ཡང་མི་བྱེད།
གསུང་མཆོག་ཡི་གེ་དྲུག་མ། རྡོ་མཁར་ཆོས་ཀྱི་ཕུང་པོ་མཐོང་ཐོས་
དྲན་རེག་ཐ་ན་རླུང་གིས་ཕོག་པ་ཡན་ཆད་ཕྱིར་མི་ལྡོག་པའི་ས་ཐོབ་
པར་རྒྱལ་བའི་མདོ་སྡེ་ལས་ཡང་ཡང་གསུངས་པས། འདི་ལ་ཕྱག་་་་
བསྐོར་རེ་གྱིས་བྱས་ཀྱང་མི་ཉན། ཁྱི་རྒན་གོད་རོ་བསྲུང་བ་ལྟར་ང་
རང་གི་སྒོ་མནན་ནས་ཕག་ལྟས་དང་ཉན་རྣ་བྱེད་པ་དེ་ཡང་ཧ་བྷོ།
ད་ཁྱེད་བྱ་བ་དོན་ཡོད་པ་ཞིག་བྱེད་ན་ཛི རྫོགས། རྫོང་སར། རྒྱ་རོང་
རྣམས་སམ། མིན་ཀྱང་ཡ་མ་རྒྱ་མཚོ་ལྟ་བུའི་དྲུང་ནས་སྤྱོད་འཇུག་
ཉམས་ལེན་ལ་སྦྱར་བ་ཞིག་ཁྲིད་ནས། དད་པ་ཟེར་བ་ཅི་ཡིན། བླ་མ་
ཅིའི་ཕྱིར་མཇལ། ངལ་བ་དོན་ཡོད་ཀྱི་སྤྱོད་པ་དེ་གང་ཡིན། །དོན་
མེད་དེ་གང་ཡིན་སོགས་ཆོས་དང་ཆོས་མིན་གྱི་རྣམ་དབྱེ་ཅུང་ཟད་
ཤེས་པར་གྱིས། སྤྱོད་འཇུག་ལས། ཅི་ནས་གནས་སྐབས་འདི་དག་ཏུ། །
དྲན་པ་གོམ་པ་ཉིད་འགྱུར་ཞེས། །རྒྱུ་འདི་ཡིས་ནི་ཕྲད་པའམ། །རིག་
360


49040379.tif
པའི་ལས་ནི་འདོད་པར་བྱ། །ཞེས་པའི་དོན་ཡང་ཅི་ཡིན་ཀུན་ལ་དྲིས།
ང་ལྟ་བུ་འབྲོག་རྒན་ཤི་ལ་ཁད་ཞིག་གི་རོ་མཐོང་བ་དང་། རེག་པས་
དྲན་པ་ཅུང་ཟད་ཀྱང་གོམས་པར་འགྱུར་རེ་ཀུན། མཚམས་དང་་་་་
བཟླས་བརྗོད་སོགས་བྱེད་ཀྱང་དང་པོར་བླ་མ་དམ་པ་མན་ངག་རྒྱ་
མཚོའི་གཏེར་མཛོད་ཀོང་སྤྲུལ་རིན་པོ་ཆེའམ། ཞབས་དྲུང་མཁྱེན་
བརྩེ་རིན་པོ་ཆེ་བང་རུང་ཞིག་གི་དྲུང་ནས་ལྷ་གཅིག་གི་དབང་ལུང་
ཁྲིད་དང་བཅས་པ་ཆོས་དང་བླ་མ་གཞན་ལ་འགྲམ་ཆུ་ལྡང་མི་་་་་་
དགོས་པ་རང་གི་བློ་ཐག་ཆོད་པ་ཞིག་ཞུས་ནས་སྒྲུབ་པ་མཛད་པ་མ་
གཏོགས་སྟོང་སྒོམ་མུན་པ་རྡོ་འཕེན་གྱི་མཚམས་དང་ཤིང་ཁ་ཤོག་
ལྕེའི་བཟླས་བརྗོད་ལ་སྙིང་པོ་ཅི་ཡང་མེད་པའང་ཤེས་པར་གྱིས། །
འདི་དག་སྙིང་དམར་པོ་བཏོན་པའི་ཁ་ད་བདེན་གཏམ་ཡིན་ཀྱང་དེ་
འདྲ་བྱས་ན་ཐམས་ཅད་ནས་བཀའ་བཀྱོན་དང་ཁ་ངན་ལྟ་བུར་གོ་
གྱིན་འདུག་པ་ཁྱེད་ཀྱང་དེ་ལྟར་ལོས་ཡིན་ཀྱང་བྱེད་རྒྱུ་རང་མེད།
ཨོ་ཧ་བྷོ། ཨ་ཧ་ཧ།
་1བླ་མ་ལགས། ང་རང་ཆུང་ནས་ཆོས་དང་མཇལ། ཆོས་སྒོར་་་་་་
ཞུགས། སློབ་གཉེར་སོགས་བྱས་ཀྱང་རང་རྒྱུད་ཉོན་མོངས་རགས་
པའི་དབང་གིས་སོ་ཐར་དང་སྔགས་ཀྱི་དམ་སྡོམ་ཐམས་ཅད་དང་
འགལ་བས་ཚེ་གཅིག་ཉམས་ལེན་ལ་འབད་ཀྱང་སེམས་གནས་ཕྲ་མོ་
361


49040380.tif
ཙམ་ཡང་སྐྱེ་མ་ནུས། དེ་ལྟར་ཚུལ་ཁྲིམས་དང་སེམས་ཀྱི་བསླབ་པ་
གཉིས་མེད་པའི་ཤེས་རབ་ཀྱི་བསླབ་པ་དང་གནམ་ས་ལྟར་རིང་།
སློབ་གཉེར་མང་ཞིག་བྱས་པས་ལུང་གི་ཡོན་ཏན་མདོ་སྔགས་གཉིས་
ཀུའི་ཚིག་དོན་བཤད་པ་དང་རྩོམ་པ་གང་བྱས་ཀྱང་ལེགས་པ་རེ་་་་
འོང་བས། ཇི་སྐད་དུ། སྙན་གྲགས་བདུད་ཀྱི་ཕྱེ་གཏོར་ཡིན། །དུག་ལ་
སྨན་དུ་མ་འཛིན་ཨང་། །ཞེས་པ་ལྟར་བདུད་ལས་ཀྱི་དབང་གིས་་་་་
སམ་གཞན་ཀུན་གྱིས་བསྟོད་བཀུར་དང་སྙན་གྲགས་བྱུང་། ཁྱེད་ལ་
གསང་རྙིང་ཐམས་ཅད་མོས་པས་སྐྱེ་བོ་ཀུན་ལ་ཞལ་མཇལ་གསུང་
ཐོས་རེ་གྱིས་དང་། དེས་ཆོག་པ་ཡོད་ཟེར་ནས་ཁ་ད་བྱེད་པ་ཡང་་་་
བྱུང་མོད། དེ་ལྟར་བྱས་ན་སོས་དལ་ཞིང་ལྟོ་གོས་འབོལ་བ་ཞིག་་་་་་
འབྱུང་བར་ཤེས་ཀྱང་། སྤྱོད་འཇུག་ལས། བདག་ནི་རྙེད་མང་བཀུར་
ལྟར་བཅས། །བདག་ལ་མང་པོ་དགའ་འོ་ཞེས། །དེ་འདྲའི་སྙེམས་པ་
འཆང་གྱུར་ན། །ཤི་བའི་འོག་ཏུ་འཇིགས་པ་སྐྱེ། །ཞེས་པ་དེ་ལ་་་་་་
བསམ་ཏེ་ཟོལ་ཟོག་བྱེད་མ་ཕོད། གཞན་གྱིས་ཁྱོད་གྲུབ་ཐོབ་རེད།
བཟང་པོ་རེད་ཟེར་བ་སོགས་ཡིན་ཁུལ་བྱས་ནས་དང་དུ་བླངས་ན་
མི་ཆོས་བླ་མའི་རྫུན་དུ་འགྱུར་བར་གསུངས་པ་དེ་ལ་སྐྲག་ནས་རང་
ཚུལ་རྗེན་པར་བདེན་གཏམ་ཡང་ཡང་ཀུན་ལ་སྨྲ་བའི་རྒྱུ་མཚན་དེ་
ཡིན། ང་ལྟ་བུ་ལུང་གི་ཡོན་ཏན་ཅུང་ཟད་ཡོད་ཀྱང་རྟོགས་པའི་ཡོན་
36་2


49040381.tif
ཏན་སྤུ་ཙམ་མེད་པ་སྔོན་གྱི་དགེ་སློང་དྲུག་སྡེ་སོགས་ལྟ་བུ་ཞིག་གི་
ཁ་ངོ་ལྟ་བ་དང་། ལག་པས་རེག་པ་སོགས་དོན་མེད་པ་ལ་དོན་ཡོད་
པ་ལྟར་བྱས་ནས་གཞན་མགོ་བསྐོར་མ་ཕྲོད་པ་ཡིན་མ་གཏོགས། ཕ་
རོལ་ཕྱུག་དབུལ་གྱི་ཁྱད་པར་དང་། ཨ་བུ་དང་བླ་མ་ཚང་སོགས་་་་་
ཟེར་ལུགས་ཀྱི་ཁྱད་པར་ཙམ་ལ་དགའ་མི་དགའ་བྱེད་པ་ག་ལ་ཡིན་
མི་ཤེས་པ་རྣམས་ལྟ་ཅི་སྨོས། །ཅུང་ཟད་ཤེས་ཁུལ་གྱི་ལུང་འདྲེན་་་་་
མང་པོ་བྱེད་མཁན་རྣམས་ཀྱང་སྟོང་འུད་ཀྱི་རྗེས་སུ་འབྲང་ནས་ངལ་
བ་དོན་མེད་འདི་ཙམ་བྱེད་པ་སྙིང་རེ་རྗེ་ནས་མགོ་གཡོག་མ་ཕོད་པ་
ལ་ཡིད་ཆད་མི་བྱེད་པར་ཞུ། །ལར་དད་པ་ཟེར་བ་དེ་དཀོན་མཆོག་
གསུམ་ལ་ཡིད་ཆེས་པ་ལ་ཟེར། དཀོན་མཆོག་གསུམ་ལས་ཀྱང་་་་་་
སངས་རྒྱས་དང་དགེ་འདུན་ཁྱད་པར་ཅན་དུ་བྱེད་མཁན་ཆོས་ཡིན་
པས་དམ་པའི་ཆོས་ལ་ཡིད་ཆེས་ཀྱི་དད་པ་བྱེད་དགོས། ཆོས་དེ་ཡང་
བདེན་བཞིའི་བླང་དོར་སྟོན་པ་ཡིན་ལ། དེའང་ལས་རྒྱུ་འབྲས་ཤེས་
པ་ལ་འདུས་པས་རྒྱུ་འབྲས་ཡིད་ཆེས་ཀྱི་དད་པ་ཞེས་མདོ་རྒྱུད་་་་་་
བསྟན་བཅོས་ཀུན་ནས་གསུངས་པ་ཡིན། དེ་ལས་གཞན་གང་ཟག་
ཞིག་གི་རྒྱུད་ཚོད་ལ་རང་གིས་བརྟགས་ལོ་དང་། གཞན་གྱིས་ཟེར་ལོ་
ལ་མཉན་ནས་དད་པ་བྱེད་ཁུལ་བྱེད་པ་དེ་གང་ལྟར་ཡང་སྒྲོ་་་་་་
འདོགས་དང་སྐུར་འདེབས་གང་རུང་ལས་མི་འདའ་བས་ལོག་ལྟ་
36་3


49040382.tif
ཡིན། ཆོས་བྱེད་པ་དེ་ནང་དུ་རང་རྒྱུད་ཀྱི་ཉོན་མོངས་འདི་ལ་བྱ་ར་
བྱས་ནས་གཉེན་པོས་འདུལ་ཙི་ཐུབ་བྱེད་པ་དེ་ཡིན་ཏེ། ཨོ་རྒྱན་ཆེན་
པོས། །ཉོན་མོངས་ཟད་ན་ཆོས་ལ་བྱ་རྒྱུ་མེད། །ཅེས་གསུངས་པ་དེ་
རྣམས་མ་གོ་བར་ཕྱི་རོལ་དུ་གནས་ཡིན་ཟེར་བའི་ས་རྡོ་རི་བྲག་དང་།
བླ་མ་བཟང་པོ་ཡིན་ཟེར་བའི་བན་རྒན་སོགས་ལ་བལྟས་ནས་དེ་་་་
དག་ལས་བྱིན་རླབས་འབྱུང་བར་རེ་བ་ལ་ཆོས་དྲེད་དུ་འགྲོ་བའི་རྒྱུ་
ཙམ་ལས་ཕན་པ་ཅུང་ཟད་ཀྱང་མེད། བླ་མ་ལ་མོས་གུས་དང་གོསོལ་
འདེབས་བྱས་ན་ཡོན་ཏན་མང་པོ་ཡོད་སྐད་ཀྱི་ལུང་འདྲེན་བྱེད་པ་
དེ་ཡང་བཀའ་དྲིན་སུམ་ལྡ་ན་གྱི་བླ་མ་ལ་ཟེར་བ་ཡིན་གྱི་གང་རུང་
རུང་གི་བན་རྒན་ཞིག་ལ་ཟེར་བ་མིན། བླ་མའི་རྣལ་འབྱོར་གྱི་ཁྲིད་
ཡིག་ལས་ཀྱང་དཀྱིལ་འཁོར་གང་དུ་ཧེ་རུ་མའི་ངོ་བོར་དབང་རྫོགས།
ཞེས་མོས་གུས་བྱེད་ས་དབང་དང་གདམས་ངག་ཐོབ་པའི་བླ་མ་དེ་
ཡིན་པར་བཤད། བླ་མ་ལ་དད་པ་བྱེད་པ་དེ་ཡང་བཀའ་དྲིན་ལ་་་་་
བསམ་ནས་མོས་གུས་བྱེད་དགོས་པ་ཡིན་གྱི་ཡོན་ཏན་ལ་བསམ་ནས་
མོས་གུས་བྱེད་པ་ག་ལ་ཡིན། །བླ་མ་ལ་སངས་རྒྱས་ལས་ལྷས་པའི་་་་
མོས་གུས་བྱེད་དགོས་པར་བཤད་པས་ཡོན་ཏན་ལ་བསམ་ན་སངས་
རྒྱས་ལས་ལྷག་པ་ཞིས་ག་ལ་ཡོད། །དེས་ན་རང་སེམས་ཆོས་སྐུར་ངོ་
སྤྲོད་པས། །བདག་ལ་སངས་རྒྱས་ཀུན་ལས་ལྷག །ཞེས་པ་དང་། རྩ་
364


49040383.tif
བའི་བླ་མ་བཀའ་དྲིན་ཅན་ཞེས་ཀུན་ལ་གྲགས། བཀའ་དྲིན་དེ་ཡང་
བླ་མ་དེའི་ཐུགས་རྗེས་རང་རྒྱུད་ལ་ཡོན་ཏན་གང་སྐྱེས་དེ་ལ་ཟེར་བ་
ཡིན་གྱི། བླ་མས་ཆོས་བཤད་བཤད་པ་དང་། དབང་བསྐུར་བསྐུར་
བ་སོགས་ཀྱིས་མིན་ཏེ། ཇོ་བོ་རྗེས། བླ་མ་ཐམས་ཅད་ལས་གསེར་་་་
གླིང་པ་མཆོག་ཏུ་མཛད་པའི་རྒྱུ་མཚན་གསུངས་པ་ལྟ་བུ་ཡིན་ཏེ། །
དཔེར་ན་སྤྲང་པོའི་བསམ་པ་དགའ་བ་དེ་ཡང་སྤྲུ་ཁུག་ཏུ་ཙམ་པ་
བླུགས་རྒྱུ་དེས་ཡིན་གྱི། སྨྱུག་པོ་ལ་ཙམ་པ་མང་བས་སྤྲང་པོ་ལ་ཅི་་་་
ཕན། ཕ་མ་ལ་བཀུར་ཏྟ་དགོས་པ་མདོ་འདུལ་ཀུན་ལས་གསུངས་པ་
དེ་ཡང་ཕ་མའི་དྲིན་ལ་བསམ་པ་ཡིན་གྱི་ཕ་མའི་ཡོན་ཏན་ལ་བསམ་
པ་ག་ལ་ཡིན། དེ་ལ་དད་པ་ཟེར་བ་དངོས་ཅི་ཡིན་དེ་དང་། ཆོས་་་་
བྱེད་ཟེར་བ་ཅི་ཡིན་དང་མོས་གུས་གསོལ་བ་འདེབས་པའི་བླ་མ་དེ་
གང་ཡིན་གསུམ་པོ་འདི་མཁས་པར་རློམ་པ་རྣམས་ཀྱིས་ཀྱང་ཅི་་་་་
བཞིན་མི་ཤེས་འདུག་པས་རྒྱལ་བའི་བཀའ་དང་མི་འགལ་བར་ཁྱེད་
ལ་བཤད་པ་ཡིན་པས་དེ་ལ་ཆོས་འབྲེལ་མཛོད། ཡི་གེ་འདི་ཀུན་ལ་
སྟོན། དོན་འདི་དག་ཀུན་ལ་ཤོད། བདེན་པར་བཟུང་མཁན་རེ་་་་་་
གཉིས་ཡོད་སྲིད་པས་དེ་ལྟར་མཛོད་ལ། ད་ནི་ཕེབས་སོང་ ལོ་་་་་་
དགུར་བསྡད་ཀྱང་། ཕྱག་དབང་འཇོག་མདོག་དང་། སྨོན་ལམ་་་་་་
འདེབས་ཁུལ་སོགས་དགོས་པ་མེད་པ་དེ་འདྲ་མི་བྱེད་ངེས་ཅན་ཡིན་
365


49040384.tif
པས་ཐུགས་ལ་ཞོག །ཨོཾ་མ་ཎི་པདྨེ་ཧཱུྃ། དགེའོ།།
༤རྒྱལ་བ་ཀུན་གྱི་ཡེ་ཤེས་གཅིག་བསྡུས་པ། །མཚུངས་མེད་བླ་མ་
འཇའ་ལུས་རྡོ་རྗེ་ནི། །གངས་ལྗོངས་འཛིན་མའི་ཐ་གྲུར་འགྲན་བྲལ་
བ། །འགྲོ་མགོན་མཆོག་དེས་ཁྱོད་ལ་ཤིས་པ་སྩོལ། ༡ །ཁྱོད་འདྲ་ཁྱོད་
ལས་ལྷག་པ་གཞན་ཡོད་ཀྱང་། །ཉེས་པས་མ་ཡིན་མཐུན་བའི་སྐལ་
བཟང་ལ། །ཕན་པའི་ཤ་ཚ་སྙིང་ཉེའི་གྲོས་གཏམ་ཞིག །སྙིང་གྲོགས་
ཁྱོད་ལ་བཤད་ཀྱིས་ད་དགོངས་ཤིགན །སྔོན་བསགས་འོ་མཚོ་གཅིག་
ཏུ་འཁྱིལ་བ་ལས། །རྣམ་དཀར་རླབས་ཕྲེང་དཀར་པོ་གཡོ་བའི་རྩེར།།
དལ་བའི་རྟེན་བཟང་འདོད་འབྱུང་མ་ཎི་ཀ། ཐོབ་པ་ཡལ་བར་མ་
དོར་སྙིང་གི་བུ། ༣ །རྟག་བརྟན་རྡོ་རྗེའི་སྐུ་མཆོག་ཉེར་སྨིན་པ། །ཐུབ་
དབང་མཚན་དཔེའི་ཉི་མ་ཡོལ་མཛད་ན། །སྙིང་པོ་མེད་པའི་ཆུ་ཤིང་
རུལ་ལྟའི་ལུས། །འཇིག་སླ་ངེས་པ་མེད་དོ་སྙིང་གི་བུ། ༤།དཀར་ནག་
ལས་ཀྱིས་བདེ་སྡུག་མྱོང་བསྒྲུབ་པ། །བདེན་གསུང་རྒྱལ་བའི་བཀའ་
ན་ཡང་ཡང་དུ། །གསུངས་ན་དུས་དང་རྣམ་ཀུན་རྣམ་དཀར་སྒྲུབས།།
ནམ་ཞིག་བསླུ་བ་མེད་དོ་སྙིང་གི་བུ། ༥།སྲིད་པའི་གནས་རིགས་མཐོ་
དམན་གར་སྐྱེས་ཀྱང་། །བདེ་བའི་གོ་སྐབས་སྐྲ་རྩེ་ཙམ་མེད་ན། །
གཞུང་བཟང་དམ་པའི་ལེགས་བཤད་ལ་བསྟེན་ནས། །ཞི་བའི་གོ་་་་
སར་བགྲོད་དགོས་སྙིང་གི་བུ།༦ །སྲིད་པའི་ཚ་གདུང་ཞི་བ་རྣམ་་་་་་
366


49040385.tif
མཁྱེན་གྲོང་། །ཟག་པ་ཡོངས་ཟད་ཀུན་གཟིགས་ཡེ་ཤེས་ལ། །དབང་
བསྒྱུར་ལྷུན་གྲུབ་རྒྱལ་པོའི་གོ་འཕང་དེ། །གཏན་གྱི་བདེ་བ་ཡིན་ནོ་
སྙིང་གི་བུ། ༧ །མཚན་ལྡན་བླ་མ་སངས་རྒྱས་དངོས་དང་མཚུངས། །
ཡོན་ཏན་འབུམ་སྡེས་རང་རྒྱུད་ཕྱུག་པའི་སྲོག །ལམ་བཟང་སྟོན་་་་་
པའི་དེད་དཔོན་དགེ་བའི་བཤེས། །འབྲལ་བ་མེད་པར་བསྟེན་་་་་་
དགོས་སྙིང་གི་བུ།༨ །གཏན་བདེ་ཐར་བའི་ཁང་བཟང་བསྒྲུབ་་་་་་
འདོད་ན། །ཐོག་མར་རྩ་བ་སྐྱབས་འགྲོའི་མིང་བཏིང་དགོས། །ཕྱི་་་་
རོལ་ལས་འཕགས་ནང་པའི་གྲལ་ལ་འཛུད། །མི་མཁོ་ཀ་མེད་ཡིན་ནོ་
སྙིང་གི་བུ།༩ །ཐེག་པ་ཆེན་པོའི་གྲལ་ལ་ཐུག་ཙ་ན། །སེམས་བསྐྱེད་
རྒྱལ་སྲས་སྤྱོད་ལ་བསླབ་དགོས་ཕྱིར། །སྨོན་དང་འཇུག་པའི་གོ་རིམ་
ཚུལ་བཞིན་སྒོམ། །ལྷག་བསམ་བཟང་པོ་བསྐྱེད་དང་སྙིང་གི་བུ། ༡༠།
ཁྲིམས་གཙང་རང་རྒྱུད་དུལ་བའི་ཞིང་ས་ལ། །དགེ་བའི་ལོ་ཏོག་་་་་་
འདེབས་པའི་འདུ་བྱེད་ཀྱིས། །རྣམ་གྲོལ་འབྲས་བུ་གཡུར་དུ་ཟ་བའི་
ཕྱིར། །བསླབ་པར་གཅེས་སྤྲས་མཛོད་དང་སྙིང་གི་བུ། ༡༡ །གསང་
སྔགས་རྡོ་རྗེ་ཐེག་པར་འཇུག་པའི་སྒོ། །དབང་བཞི་ཡིན་ཏེ་དེ་ཡང་
ཐོབ་ཙམ་གྱིས། །མི་འོང་ཡེ་ཤེས་བསྐྱེད་དང་དམ་ཚིག་ལ། །གཅེས་
སྤྲས་ཤིན་ཏུ་གལ་ཆེ་སྙིང་གི་བུ། ༡༢།དེའི་ལམ་ཐབས་གྲོལ་གཉིས་སུ་
མ་འདུས་མེད། །གང་ལྟར་རིམ་གཉིས་ལ་བརྟེན་དེའི་ཕྱིར་ན། །སྲིད་
367


49040386.tif
ཞིའི་འཇུག་རིམ་ལ་བསྟུན་བསྐྱེད་རྫོགས་དོན། །བླ་མའི་ཞལ་ལས་་་་
ཉོན་དང་སྙིང་གི་བུ།༡༣ །སྣང་སྲིད་འཁོར་དང་འདས་པའི་ཆོས་་་་
རྣམས་ཀུན། །རང་རིག་བྱང་ཆུབ་སེམས་ཀྱི་ཀློང་ན་གཅིག །འོན་་་་་
ཀྱང་མ་རིག་གཟུང་འཛིན་མཐུ་བརྟས་པས། །མེད་བཞིན་ཡོད་པར་
སྣང་ངོ་སྙིང་གི་བུ། ༡༤།སྣང་ཚུལ་ལོག་རྟོག་འཁྲུལ་བའི་རྫུན་རིས་ལ།།
རྟག་ཞེན་སྲིད་པའི་དྲ་བར་ཡོངས་སུ་འཐུམ། །ཡིན་ཚུལ་དོན་གྱི་ངོ་
ན་ཅིར་སྣང་ཡང་། །གང་དུ་གྲུབ་པ་མེད་དོ་སྙིང་གི་བུ།༡༥ །འཁྲུལ་
སྣང་འདི་ཉིད་དོན་དམ་མ་ཡིན་ཏེ། །འདི་ལས་གཞན་པའི་ཡིན་ཚུལ་
མི་རྙེད་ལ། །དཔེར་ན་ཆུ་དང་ཆབ་རོམ་ཇི་བཞིན་དུ། །ཤེས་པར་་་་་
གྱིས་དང་རང་སློབ་སྙིང་གི་བུ།༡༦།དེ་བཞིན་འདོད་ཆགས་ལ་སོགས་
དུག་ལྔ་ཡང་། །སྤང་བྱ་མ་ཡིན་ཡེ་ཤེས་རྒྱུ་མ་མཆིས། །སྒྲུབ་བྱ་མ་ཡིན་
རང་གར་སྤྱད་པས་ཕུང་། །གནད་དོན་འགལ་བ་མི་དགོས་སྙིང་གི་བུ།
༡༧།བདེན་པ་དབྱེར་མེད་ཤེས་པའི་ལྟ་བ་དང་། །དེར་འཇུག་ཏིང་ངེ་
འཛིན་གྱི་བསྒོམ་པ་དང་། །གནས་སྐབས་གཙོར་སྤྱོད་གྲོལ་ལམ་སྤྱོད་
པ་བདུན། །གནད་ཀྱི་ཚིག་གསུམ་ཡིན་རྣ་སྙིང་གི་བུ།༡༨ །གནད་དོན་
ཐོག་ཏུ་མ་ཁེལ་སྙན་སྙན་གྱི། །ལེགས་བཤད་ཁོ་ནས་དོན་གོ་མི་ཆོད་
ལ། །བདག་དང་བདག་འདྲའི་གཟེབ་ཏུ་ཆུད་དོགས་པས། །གནད་
དོན་སྙིང་ནས་མ་བོར་སྙིང་གི་བུ། ༡༩ །ཡང་ཅིག་གསོན་དང་སྔོན་་་་
368


49040387.tif
བསགས་ལས་འཕྲོ་ཅན། །འཁོར་འདས་བསྐྲུན་པའི་ཀུན་བྱད་རྒྱལ་
པོ་དེའི། །ཡིན་ལུགས་ནང་ནས་གྲོལ་ན་གནད་བདོག་པས། །མ་་་་་་
བརྗེད་སྙིང་ལ་ཕུར་དང་སྙིང་སི་བུ།༢ །དང་པོ་ལུས་ངག་ཡིད་་་་་་
གསུམ་ནང་ནས་ཀྱང་། །སེམས་གཙོ་བཙལ་བས་ལུས་ནི་བེམ་པོ་ལ།
ངག་ནི་རླུང་གི་རང་བཞིན་བྱེད་རྩོལ་ཅན། །དབང་བསྒྱུར་མཁན་པོ་
སེམས་ལགས་སྙིང་གི་བུ། ༢༡ །དེ་ལྟའི་སེམས་ལ་བྱུང་གནས་འགྲོ་་་་་
གསུམ་བརྟསས། །དང་པོ་བྱུང་ས་མེད་དོ་གཞི་རྩ་སྟོང་། །བར་དུ་་་་་
གནས་ས་མེད་དོ་སྐྱེ་བ་མེད། །ཐ་མ་འགྲོ་འོང་བྲལ་ལོ་སྙིང་གི་བུ།༢༢།
རང་བཞིན་མ་གྲུབ་རང་གི་ངོ་བོས་སྟོང་། །དཔྱོད་བྱེད་བློ་ཡི་ཡུལ་་་་
ལས་ནམ་ཡང་འདས། །གང་དུ་ཁས་ལེན་མ་མཆིས་རིག་སྟོང་གཤིས།།
རྟོགས་ན་རང་ཞལ་མཐོང་ངོ་སྙིང་གི་བུ། ༢༣།དེར་ཡང་རང་ངོ་་་་་་
འཕྲོད་ནས་གོམས་འདྲིས་ནི། །དྲན་ཤེས་གཉེན་པོས་ཡང་ཡང་བྱ་ར་
མཛོད། །ཡེངས་བསྒོམ་རེས་མོས་རྒྱུན་དུ་མ་བརྗེད་པ། །ཉམས་་་་་་
རྟོགས་རྒྱས་པའི་ཐབས་ཡིན་སྙིང་གི་བུ། ༢༤ །ཧ་ཅང་ལྷོད་ན་རྣམ་་་་
རྟོག་དབང་དུ་འགྱུར། །སྒྲིམ་ཤས་ཆེ་ན་བྱིང་འཐིབ་ཤུགས་ཆེ་བས།
གྲིམ་ལྷོད་རན་པར་བསྒོམ་དགོས་མ་ཅིག་གིས། །གསུངས་ཕྱིར་་་་་་
གནད་དོན་ཡོད་དོ་སྙིང་གི་བུ། ༢༥ །ཕྱི་རོལ་ཚོགས་དྲུག་ཡུལ་སྣང་་་་
གང་ཤར་ཡང་། །དེར་འཛིན་མེད་པར་མེ་ལོང་གཟུགས་བརྙན་་་་་་
369


49040388.tif
བཞིན། །སྣང་ཙམ་ཉིད་ནས་སྐྱོན་དུ་མ་གྱུར་པས། །ཞེན་པའི་འཁྲི་བ་
ཆོད་དང་སྙིང་གི་བུ། ༢༦ །གསལ་སྣང་མངོན་ཤེས་ཕྲ་མོ་འཆར་སྙམ་
དང་། །བདེ་བདེ་འབྲལ་མི་ཕོད་པའི་དགའ་བདེའི་ཉམས། །ཧད་་་་
པོར་སོང་བའི་སྟོང་ཉམས་འདིའི་ཅི་ཤེས། །ཁམས་གསུམ་རྒྱུ་ལས་མ་
འདས་སྙིང་གི་བུ། ༢༧ །ཅེར་གྱིས་གཏད་པའི་གཏད་འཛིན་ཕྲ་མོ་་་་་
དང་། །ཐོམ་མེར་བསྡད་པའི་ལུང་མ་བསྟན་པའི་ཀློང་། །རྣམ་རྟོག་
རྒྱས་འདེབས་བྱེད་པའི་ཐུགས་དམ་རྣམས། །ཅུང་ཟད་སྐྱོན་དུ་་་་་་
འགྱུར་སྙམ་སྙིང་གི་བུ། ༢༨ །ད་ལྟའི་ཤེས་པ་བསྒྱུར་བཀོད་མ་བྱས་་་་
པའི། །ཐ་མལ་ཤེས་པ་དྲན་རིག་སྐད་ཅིག་ལ། །མ་དོར་ཙམ་གྱི་རང་
ཚུགས་མ་ཤོར་ན། །གོལ་ས་མེད་དོ་ཨི་གོ་སྙིང་གི་བུ། ༢༩ །ཨ་བུ་སྤྲུལ་
ཆུང་རང་ཉིད་ངན་ན་ཡང་། འདི་ཉིད་བརྒྱུད་ལྡ་ན་བླ་མའི་ཞལ་་་་་་
གདམས་ཡིན། །མན་ངག་ཚད་མའི་གནད་དོན་སྙིང་ཐིག་ཡིན། །དེ་
ཕྱིར་གསན་པར་འོས་སོ་སྙིང་གི་བུ། ༣༠ །དེང་སང་དུས་ཀྱི་སྙིགས་་་་
མའི་མར་གཤམ་འདིར། །ཕན་པའི་སྙིང་གཏམ་གཅེས་དགུ་བཤད་
པ་བས། །ཁ་འཛུམ་ཆགས་སྡང་གླེང་མོ་གཅིག་གི་དགའ། །དེ་འདྲ་མ་
མཛད་གཅེས་ཕྲུག་སྙིང་གི་བུ། ན༡ །ཚེ་འདིར་བླ་མ་བསྟེན་ལ་ཐོས་་་་
བསམ་མཛོད། །གདམས་ངག་ཉམས་སུ་ལོང་དང་ཕྱི་མ་མཁོ། །གལ་
ཆུང་མི་ཆོས་འཇིག་རྟེན་ཕྱོགས་ལ་གྱིས། །གལ་ཆེན་ཆོས་ལ་གྱིས་དང་
370


49040389.tif
སྙིང་གི་བུ།༣༢ །གནོད་སེམས་གཡོ་སྒྱུའི་བྱ་བ་ཕྲ་མོ་ཙམ། །ཡོད་པར་
གྱུར་ན་དེ་སྤོང་ཐབས་ལ་བརྩོན། །རྣམ་དཀར་བྱ་བ་རི་བོ་ཙམ་ཡོད་
ཀྱང་། །སློབ་པར་བརྩོན་དང་ལས་ལྡན་སྙིང་གི་བུ། ༣༣ །སྙིང་གི་བུ་་་་
ཞེས་འབོད་པ་དོན་ལྡན་མཛོད། །ངན་སྤྱོད་སྣ་དགུ་དག་གིས་ཁྱོད་
མྱོས་ན། །ཕ་རྒན་ངོ་ཚའི་འཇིགས་པས་གདུང་བ་ཡིས། །ཕན་པའི་
ཞལ་གདམས་མ་ནོར་སྙིང་གི་བུ། ༣༤།ཁྱོད་གདོང་པད་དཀར་བཞད་
པའི་ལང་ཚོ་ལ། །ཆགས་པའི་ངོ་ལོན་མ་ཡིན་ལྷག་བསམ་གྱིས། །ཕན་
དུ་རེ་ནས་ཞིབ་བཀྲོལ་གྱིས་བཤད་ན། །མ་ནོར་དང་དུ་ལོང་དང་་་་་
སྙིང་གི་བུ། ག༥ །ན་ཚོད་ཐལ་བའི་བན་རྒན་བདག་འདྲ་ཡང། །ཁྱོད་
མཚན་མཛེས་སྡུག་ལང་ཚོས་མྱོས་གྱུར་ནས། །གཅེས་དགུའི་གདམས་
ངག་མ་སྦས་བཤད་ཟིན་པས། །སྙིང་གི་ཐིག་ལེར་བལྟམ་དང་སྙིང་གི་
བུ། ༢༦ །བསླབ་བྱ་ཤོག་དྲིལ་མ་བོར་སྐུ་ཚེ་རིང་། །དུས་རྒྱུན་བལྟ་རྟོག་
མཛོད་དང་ལོ་བརྒྱ་བོ། །གཞན་ལ་ངོམ་ཆོས་མ་བྱེད་བསམ་དོན་་་་་་
འགྲུབ། །རང་ལ་མཁོ་བ་ཡིན་ནོ་སྙིང་གི་བུ།༣༧ །འདིར་སྨྲས་མདོ་་་་་
ཁམས་སྨད་དུ་སྐྱེས་པའི་མི། །དུག་གསུམ་མེ་ལྟར་འབར་བའི་བཙུན་
ཆུང་པོ། །ཨ་བུ་མདོ་མེད་ཁྱི་རྒན་ལྷོད་པོ་དེས། །སྙིང་གྲོགས་ཁྱོད་ལ་
ཕུལ་བ་དགེ་གྱུར་ཅིག །མངྒ་ལཾ། དགེའོ།། །།
371


49040390.tif
No content captured

49040391.tif
དཔེ་སྒྲིག་འགན་འཁུར་བ། པདྨ་ཚུལ་ཁྲིམས། བཀྲ་ཤིས།
མདུན་ཤོག་འཆར་འགོད་པ། བཀྲ་ཤིས། པདྨ་ཚུལ་ཁྲིམས།
དཔལ་སྤྲུལ་གསུང་འབུམ། བརྒྱད་པ།
སི་ཁྲོན་མི་རིགས་དཔེ་སྐྲུན་ཁང་གིས།་པར་དུ་བསྐྲུན་ནས་་བཀྲམ།
སི་ཁྲོན་སློབ་གསོའི་སློབ་གྲྭ་ཆེན་མོའི་པར་འདེབས་བཟོ་གྲྭས་དཔར།
2003ལོའི་ཟླ་7པར་པར་གཞི་དང་པོ་བསྒྲིགས།
2003ལོའི་ཟླ་7པར་པར་ཐེངས་དང་པོ་དཔར།
པར་གྲངས་། 0001གེ་2000
དཔེ་རྟགས། 133༧1—5409—2763—172 ་83
དེབ་བརྒྱད་པོ་ལ་རིན་སྒོར། 160 00


49040392.tif
ལྡོ་ ཝད ་ ཝཝ།་་ ཝ་ རྔོ༑༑ རྫུཝ ་ ་ །་་་་


